hayatımın sonuna kadar aklımdan çıkmayacak. kafamın güzel ve hızlı olduğu gece, çok değil en fazla 1 saat olmuşken uykuya dalalı...gümbür gümbür geldi. alışkın zannederdim kendimi böyle şeylere. olurdu depremler ufak ufak. adana ceyhan ı da yaşamış biri olarak lambanın sallanmasının bitmesi ile biterdi bizler için depremler. ama bu bitmedi. bitmek bilmedi.doğru yan odaya koştum. henüz saniye en fazla 5-8. annem, babam uyanır uyanmaz, "daha yeni başladık" der gibi patlattı yatak odasının duvarlarını. hayatımda ilk kez babamı düşerken gördüm. toz bulutu ve şaşkınlık babamın ciddi bir şeyi olmadığını görmemi engellemedi. sonra anneme baktım. tanrıçam benim. başının üstüne kendisini korumasının imkansız olduğu pikeyi sermeye çalışıyor, kızım kızım diye bağırıyordu. kardeşim... yiğenim.... bakmayın üç noktaya siz. iyiler. evleri başka bir semtte ve 8.kat. bizimki 2.kat. saniyede geliyor insanın aklına saçma sapan ayrıntılar. burası böyleyse orası cehennem gibidir diyorum kendi kendime. bir yandan da bit bit amk bit allah rızası için diye bağırıyorum. not edelim ki allah'a inanmıyorum. bu sırada saniye 50-60. arkamdaki duvar patlarken, dışarıdan ölümlerin sesi çığlık benzeri kıpkırmızı bir sessizlik ile çökerken, ne olur canı acımasın annemin, kardeşimin, yiğenimin, koca çınarımızın diye yalvarırken ben son 10 saniye bir ömür bekler gibi bekledim kafamızı paramparça edecek o beton parçasını...ve işte o an anladım. benim tanrım o yıkılan ama düşmeyen beton yığınıydı.