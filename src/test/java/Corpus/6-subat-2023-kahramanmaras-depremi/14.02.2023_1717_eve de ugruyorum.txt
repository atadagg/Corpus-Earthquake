ellerim titreyerek ve gözlerim yaşararak yazacağım bir yazı olacağından eminim, en başından bunu ifade etmek istiyorum. ülkemize büyük bir acı yaşatan kahramanmaraş merkezli depreme yönelik izlenim ve bakış açımı ifade etmek istedim. hayatını kaybeden tüm canlar ve geride bıraktıkları için şüphesiz hepimiz çok üzgünüz. bu sebeple depremin kahramanmaraş merkezli olmasından da yola çıkarak biraz moral vermeye çalışacağım. kurtuluş mücadelesinden sonra meclis'ten gelen "şehirde kurtuluş savaşı'na katılanların bildirilmesinin" istendiği yazıya, "maraş'ta milli mücadele'ye katılmayan tek bir fert bile yoktur" cevabını vermiştir bu şehir. kentte mücadeleye liderlik eden arslan bey'in savaş ihtimaline karşı şehri 10 semte ayırıp her mahallede de 200 kişilik silahlı grup oluşturduğunu biliyoruz o dönem. bugün mahalle mahalle arama kurtarma çalışmalarına yetişmeye çalışanların gösterdiği iradeye benzetmeden geçemem. şehir halkı kendisini kurtarınca ise komşu illerin yardımına koşmuştur. felaketten etkilenen tüm şehirlerimizde de bu ruh ve dayanışma vardır ve milletimizin ortak mücadelesiyle yaraları iyileştirilecektir. bu temennimi hatta kesin iddiamı deprem sebebiyle karşımıza çıkan kişi veya olaylardan esinlenerek size kanıtlamak istiyorum:ülkemizde maalesef bir çok alanda bazen aşırılığa kaçan söylem ve hareketler olabiliyor. ancak gördük ki fenerbahçe'nin eski kalecisi volkan demirel'in sesinin titremesi bile insanları milli takım paydasına getirerek ucuz fanatizme ağır basıyor… geçmişten bugüne bu ülkede kardeş kavgası yaratmak için deşmedikleri yer kalmayanlara karşı ülkü ocakları ve tkp üyelerinin aynı kazandan yemek yemesinin veya birbirine ikram etmesinin verdiği birlik görüntüsü ağır basıyor…dün hayvanlara kötü muameleyi kendine hak görenlere bugün can kurtaran köpekler, burada hayatını kaybeden meksikalı proteo ağır basıyor…azerbaycan-türkiye kardeşliğini laf salatası sananlara kendi yoksulluğunu hiçe sayarak kilometrelerce yola koyulup yardıma gelen server beşirli ağır basıyor…uluslararası ilişkileri kavgadan ibaret görenlere onlarca milletten insani yardıma ve arama kurtarma çalışmalarına koşup gelmesi ve burada bizler için ağlayanları ağır basıyor…kibirinden yanına yanaşılmayanlara, liyakatsız kadrolara getirilen hainlere, inşaat sektörünü hırsızlık vasıtası yapanlara milletin yardımına koşan sanatçı ve sporcular, iş insanları, profesyonel arama kurtarma ekipleri, itfaiyeciler, madenciler, güvenlik güçleri, sağlıkçılar, tüm gönüllüler, haluk levent'ler, merih'ler, messi'ler, tarkan'lar ve işini dürüstlükle yapmanın vicdani rahatlığını hissedenler ve yapmayanlardan hesabının sorulacağı inancını yitirmeyeler, yardım için gönderilen monttan çıkan cüzdanı iade edenler, afet bölgesinde bulduğu milyonlarca dolar dolu çantayı yetkililere teslim edenler ağır basıyor…titreyip kendine gelen veya hep kendinde olmayı başaranlar istisna haysiyetini takınmamakta inat eden ana akım medyaya sosyal medya ağır basıyor…enkazdan günler sonra çıkartılabilen emine abla'nın 'beni özele götürmeyin, param yok' deme çaresizliğine sebep olanlara kimsesiz kalan nezihe teyze'yi evine alarak çare olanlar ağır basıyor…dün kendini erkek sananlara, sağlık çalışanı dövmeye kalkışanlara, kadına kıymet vermeyenlere bugün deprem anında hastalarına ve bebeklerine koşan şeyma hemşire ve diğerleri ağır basıyor…depremde gözünü kapatanların üstümüze çökerttiği umutsuzluk bulutlarına kurtarılan minik nisa'nın 'abi gözümü açayım mı' sorusuna 'aç kızım, aç bebeğim' diyerek cevap veren arama kurtarmacının sesindeki merhamet, yine çok zor şartlar altında 8 yaşındaki zübeyde'yi kurtardıklarında 'siz eve nereden girdiniz' sorusuna 'camdan girdik' cevabını bulabilecek kadar ince ruhlu insanlar ağır basıyor…yanlış politikaların ve yanlış insanların sorumluluğunu tüm mültecilere yıkan zihinlere, yağmacılara, felaketi türkiye ile aynı anda yaşayan suriyelilere sırt dönenlere, ırkçı ve faşistlere, niğde'den yardım gönderen suriyeli'ler ve enkaz altından sizin dilinizle seslenemezsem gelmezler diye bağıramadım diyen suriyeli kadının yarattığı utanç ağır basıyor… konforundan zerre taviz vermeyip, herşeyini borçlu olduğu bu ülkeyi yine de sevemeyenlere, yoksulluk içindeki yaşamını görmezden gelerek zerre faydam dokunur dürtüsüyle geldiği afet bölgesinde yoruldunuz mu diye soranlara 'canım türkiyem' için yorulmam diyen madenci ağır basıyor…dünyayı ortak paydada, insanlık temelinde birleştirmiş bir şehir olan hatay'daki yaşam ve mimari dönüşü olmayan bir zarar görür mü korkusuna, enkazdaki asılı fotoğrafından bakarak 'şahsi meselesi'ne asıl şimdi sahip çıkmalıyız gücü veren atatürk yine ağır basıyor…hala eğitimden tasarruf ederek çare bulmayı akıl edenlere eğitimsiz hiç bir gelişim olamayacağını somut olarak görenler ağır basıyor…devletin imkanlarının daha rasyonel kullanılmasını iyi niyetle bekleyenler istisna orduyu duyarsız göstermeye çalışanlara karşı burada yazmayı dahi doğru bulmadığım, gösterişsiz ve bilinenden çok daha kapsamlı bir çalışma içinde olan tsk, köyüne helikopterle inen mehmetçik'e sarılan amca ve depremzedenin yerinden tasarruf edilmemesi için kendisi dışarıda uyuyan askerler ağır basıyor…özetle, enkazın dışına düşen cansız elin bize verdiği acıyı, elleri olmamasına rağmen yardım malzemesi kolileyen engelli kardeşimizin çabası ile gidermek zorundayız. tek başına bu kardeşimizin hikayesini dahi ilham alsak başarırız. bu ilhamı bilimsel kılmalıyız. bilimin en önemli isimlerinden einstein ise ““aptallara göre insanlar ırk, cinsiyet, milliyet, yaş, statü, renk, din ve dil başta olmak üzere sekizden fazla kategoriye ayrılırlar. halbuki olay bu kadar komplike değildir. insanlar sadece ikiye ayrılırlar: iyi insanlar ve kötü insanlar.” demiştir. iyiler ağır basacaktır emin olun…birbirine ağır basmayan tek şey var o da varından yoğundan arttırdığı ile yardıma koşanlar ile o yardımlardan kendisine bir ceket seçen kadının o ceketin cebine konulmuş çikolatayı nasıl düşünceli insanlar göndermiş bunu diyerek o çikolataya sonsuz bir değer vermesi ve çocuklarıma bile yediremedim demesidir… birbirimize verdiğimiz kıymet ve sevgi eşittir. bayrağımız sembolik olarak yarıya indi ama daha yükseğe çıkacaktır…