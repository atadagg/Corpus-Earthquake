6 şubat sabahı saat 04.43'te aldık haberi. annem yanımda istanbul'da ama babam gaziantep'teydi. korkmayalım diye bize haber vermez ama sitenin whatsapp grubuna attığı mesaj annemi uyandırınca cehennemimiz başladı. bir mesaj sesi geldi ve hayat değişti.babam iyi, ev hasarsız ama orada yapayalnız kaldı. doğalgaz yok, elektrik yok, yakıt yok, yiyecek yok, su yok, ilaç yok. para hiçbir işe yaramıyor. müthiş bir çaresizlik, dün o saatten beri onu getirtmek için uğraştım. hala başaramadım ama bugün yola çıkacak, umutluyum. tüm yakınlarımıza, arkadaşlarıma ulaştım. bir şekilde canlarını kurtardı herkes ama bu soğukta dışarıda olmalarına dayanamıyorum. elimden hiçbir şey gelmiyor, işin kötüsü herhangi bir devlet kurumundan beklentim bile yok. bireysel ne yapabiliyorsam, kime ulaşabiliyorsam öyle çözmeye çalışıyorum.bugün biraz daha sakinleşince, babamın sesi iyi gelince genel duruma bakayım dedim. gelen mesajları ancak okudum, delirmemek elde değil. şu an durumun vahameti buradan anlaşılmıyor veya saklanıyor bilmiyorum ama binlerce insan artık yok. hatay yapayalnız, kahramanmaraş'ın köylerine bir tane bile yardım gitmemiş köylüler kurtarabildiğini kurtarmış ama enkaz altında insanlar can verdi/veriyor. adıyaman, malatya, iskenderun soğukla, yangınla, yoklukla mücadele ediyor. gaziantep'te hiç beklemediğimiz binalar yerle bir olmuş durumda (görece şehrin yüksek fiyatlı muhitleri, yıkılanların çoğunda zemin katta kolon kesildiğini düşünüyoruz) insanlar enkaz altında.99 depreminin üzerinden 24 sene geçti. 24 cm ilerlememişiz. çaresizlik, kimsesizlik bir kaya gibi göğsümüzde oturuyor. şu an içimde öfke bile yok, boş bir kabuk gibiyim. sadece geçsin diye bekliyorum.çok çok çok üzgünüm.