depremden birkaç gün önce evimi karincalar bastı. ev temiz, kırıntı falan yok bu yüzden bir anlam veremedim. anneme 'büyük bir deprem mi olacak acaba nereden çıktı bu karincalar' dedim hatta. deprem olmadan hemen önceki gece hepimiz bir huzursuzuz. kızım normalde 9 gibi uyur muhakkak. hic sekmez yani. o gece 2 ye kadar yatakta dönüp durdu yavrum. uyuyamadigi icin ağladı. ben de yanimda uyumasini söyledim, iyi ki söylemişim. tabi bu arada subat tatilinden sonra okullar acilacak diye evi pir u pak etmişim, gecenin 12 sinde duvar silmisiz. hafta ici okuldan yorgun argın gelirim, yemek yapmam kolay olsun diye pazar günü saatlerce ispanak yıkayıp dogramisim, yapacağım yemeklerin iskeletini olusturmusum hep. kızımın beslenme çantasına kadar her şeyi hazirlamisim. neyse... uyuduktan yaklaşık iki saat sonra baktim yatakta sağa sola gidip geliyoruz. ama cok siddetli. antakya'da hep olurdu deprem, hepsini de hissederdik. bu cok baskaydi. kızımı aldim, yatağın dibine çökmeye çalıştık. korkunç sesler geliyordu hem gökten, hem yerden, her yerden. allahim dursun artik yoksa bina yikilacak diye geciriyorum icimden. durmuyor. durmadı. resmen binalari yikmak icin uğraştı deprem. gittikçe siddetlendi. hemen solumuzdaki gardrop kızımın uzerine devrilmesin diye sol elimle itmeye çalıştım. sanki devrilse engel olabilecekmisim gibi. esime yalvarıyorum nolur çıkalım artik diye, diyor ki 'nasıl çıkalım bitmiyor ki deprem'.gerçekten de bitmedi, bitmek bilmedi... hayatlarımızı bitirdi. arkadaşlarımızı,dostlarimizi, akrabalarimizi aldi. evimizi, hatiralarimizi her şeyimizi aldı götürdü. kizim arkadaslarini sorup duruyor. soyleyemiyorum ona, 'arkadasin enkaz altında kalıp öldü' diyemiyorum. kalacak bir evimiz yok artik. konteyner elimize gecer mi? geçmezse çadırda çocukla nasıl kalırım? ne yapacağız diye düşünüp durmaktan delirecegim artik. çaresizlik denen şeyi dibine kadar yaşıyoruz. çiçek gibi yaşantımız varmış kıymetini bilememisiz.