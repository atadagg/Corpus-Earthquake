bu deprem çok şey götürdü hayatımızdan.. ailelerimizi, sevdiklerimizi, malımızı mülkümüzü ama en kötüsü ve en çok da umutlarımızı. zaten hayata çok pozitif bakan biri değildim ama şu anda kendimi tamamen çaresiz ve ümitsiz hissediyorum. hatta bazen neden onların öldüğünü ve kendimin hayatta olduğunu soruyorum kendime. hiçbir amacım kalmamış ve hiçbir şey beni mutlu etmiyor. oysa ki ben bu depremden çoğu kişiye göre iyi halde kurtulanlardanım. ailem ve akrabalarımdan kimseye birşey olmadı, kimsenin evi üstüne yıkılmadı, hatta şu anda başka bir ilde sıcak bir evde yaşıyoruz ama herkes gibi ben de pek çok sevdiğim insanı kaybettim. hatta çocukluktan arkadaşım annesi ve ablasını kaybetti de arayıp başın sağolsun diyemedim, çünkü yüzüm yutmadı. nasıl diyebilirdim ki? biz süt kardeştik. onun annesi benim de annemdi. uzaktan tanıdığım biri ölmüş gibi arayıp başsağlığı dileyemezdim ona. belki onu aramadığım için beni affetmeyecek ama şu an onunla bu acısını paylaşacak gücüm yok.