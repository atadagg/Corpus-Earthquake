annem, kardeşlerim, kuzenlerim, tüm akrabalarım deprem bölgesinin göbeğinde yaşıyorlar. o kıyameti bizzat yaşadılar ve yaşananlara bire bir tanık oldular. hem tv'den ve sosyal medyadan anbean gördüğüm o kıyamet sonrası manzara hem de annemi ve kardeşlerimi ilk 2 gün oradan tahliye edemediğimiz için kafayı kırmak üzereydim. evlere giremiyorlardı, yardım gelmiyordu, hava çok soğuktu ve dışarıda veya arabalarda yatıp kalkıyorlardı. su ve yemek yoktu, aç ve susuz bekliyorlardı. arabalarda yakıt olmadığı için klimayı (sadece çocuklar için) idareli kullanıyorlardı. düşündükçe kafayı yiyorum. depremin artçılarından uzaktaki istanbul'a getirmek istememe rağmen hem yolların durumu, hem yakıt azlığı nedeniyle bunun mümkün olmadığını anlayınca yakın şehirlerden birinde oturan diğer kardeşimin evine gitmelerini kararlaştırdık. uçaklar zaten kalkmıyordu. nihayet 3. gün zar zor biraz yakıt bulup yola çıkabildiler. nispeten daha güvenli bir yerdeler şimdi, en azından geceleri bir çatının altında uyuyorlar.rahatlarım sanıyordum ama hayır, içimdeki kor soğumuyor. deprem bölgesinde yaşananları gördükçe gün gün daha da harlanıyor. zamanında ve organize bir şekilde müdahale edilseydi şimdi hayatını kaybetmiş birçok insan yaşıyor olacaktı fikri ile de iyice besleniyor.yerle bir olmuş o şehirlerin tekrar ayağa kalkması, insanların kendi toprağına dönmesi çok zaman alacak. öyle bir felaket ki, orada yaşayan kimsenin hayatı artık eskisi gibi olmayacak. kimse kaldığı yerden başlamayacak, herkes sıfırdan inşa edecek yeni hayatını. planlamamışken, hiç hesapta yokken bambaşka bir yola çıkacak herkes.bunu yaptıklarında ben ailemin yanında olacağım. keşke devletin de bizim yanımızda ve diğer herkesin yanında olacağını bilebilseydim.