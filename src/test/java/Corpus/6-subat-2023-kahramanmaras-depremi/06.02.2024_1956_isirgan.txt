hayatımızı kaybettik biz. öğrendim ki hayat kaybetmek ölmek değilmiş aslında. yaşadığın evini, balkondaki çiçeğini, giydiğin terliğini, mutfak masasında hep oturduğun sandalyeni, pilav tencereni, televizyonun karşısındaki koltuğunu, kapısını açtığında buram buram ailen kokan yuvanı, dostunu, arkadaşını, komşularını, manavını, marketteki kasiyerle muhabbetini, trafikte denk geldiğin tanıdık plakaları, çarşıda pazarda denk geldiğin eşini dostunu, yaşadığın yerin telefonundaki sana güven veren konumunu kaybetmekmiş. bembeyaz bir gecede uyuyup simsiyah bir sabaha uyandık biz. geçmişimiz yerle bir oldu geleceğimiz meçhul. haftalık aylık yıllık planlarımız vardı şimdi bir saat sonra ne olacak bilmiyoruz. çoğumuzun bir evi bile yok artık. yıllardır tırnaklarıyla yaptıkları yuvaları toprak şimdi. bizimse evlerimiz gibi bedenimiz ayakta ama içimizde ne varsa paramparça. hayat kaybetmek ölmek değilmiş.