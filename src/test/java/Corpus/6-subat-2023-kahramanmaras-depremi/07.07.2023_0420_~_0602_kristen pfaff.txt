alakasız başlayacağım, sonra konuya geleceğim. ne alaka diye gömmeyin, bu saatte içimden geçti, saate verin kafamı.bizim mahallede köpek yavruları doğru 4-5 ay önce. nasıl güzeller nasıl oyuncular. mahallece bir şekilde besledik,sularını verdik bu kadarlık yaptık. bu arada bir tanesine araba çarptı eli sakat kaldı. hala o ayağını yere koymadan 3 ayağıyla koştura koştura sevdirmeye gelir kendini. bir şekilde az buçuk büyüdüler, büyüdükçe sesleri daha çok çıkmaya başladı. benim kalbime çöktü mü bir ağırlık, bunların sonu ne olacak diye. her gün göre göre, gözlerinin içine baka baka bir ilişki geliştirdim haliyle kendi çapımda. hangisi oyuncu, hangisi zeki, hangisi cool takılıyor biliyorum. ama her gün içimde bir korku, başlarına bir şey gelir mi, birisi şikayet eder mi, birisi zehirler mi, birisi ezer mi diye. hepsi geçti kışın ne olur halleri diye. epi topu 6 adet köpek yavrusu bu bak, insan ilişki kurunca bir canla, derdi tasası da artık kalbine yük olmaya başlıyor. sahiplendirmeye çalıştım ama onu da beceremedim, benim de evcil hayvanım var, yerim olsa hepsini alacağım. dünyadan bu aralar tek istediğim, kendilerini sevecek bir evleri olsa da 10 yaşında mutlu gözlerini yumsalar hayata. sevilmiş olsalar, ölürken yanlarında kafalarını okşayacak biri olsa falan.bunu neden anlattım?ölüm çünkü hayatın gerçeği bunun kabullenilmeyecek bir yanı yok. hepimiz ölücez. tüm sevdiklerimiz de ölecek. ve biz hayata devam edeceğiz. olması gerektiği gibi.tüm sorun nasıl yaşanılacak, nasıl ölünecek.hiç bir can, üzerine evim dediği yerin çökmesi ile, soğuktan donarak, yanı başında ailesinin öldüğünü görerek, susuzluktan açlıktan, bir yerleri kırılarak ölmemeli ya. bu ölüm değil bu işkence çünkü. hiç bir can, dışarıda ailesinin 5 m. ötesinde olduğunu bilip, onları kurtarmak için elinden hiç bir şey gelmemesi gibi bir travmayı haketmiyor. hiç kimse iki gün önce konuştuğu ailesinin tamamının öldüğü haberini duymayı haketmiyor. hiç bir çocuk aynı anda anasız babasız dedesiz kardeşsiz kalmayı haketmiyor. ölen acıyla öldü, kalanlar travmayla kaldı. hangi partiden olduğu umurumda değil, bu kadar acı bu kadar insana aynı anda sirayet etmemeliydi.ama bakıyorsun, birileriyle konuşuyorsun, diyor ki ecelleri ile öldüler, allahın takdirinden sual olmaz. kimse ölmeyi sorgulamıyor zaten, elbette herkesin bir yaşam süresi var. ama bu şekilde olması normal mi bunların? japonya da allahın japonyası ama deprem yarattığı halde kimseyi böyle işkenceyle öldürmüyor orada, allahın bize mi kastı var özel olarak?ben ki, köpek yavrularının bile başına gelecekleri düşünüp üzülmeden duramıyorum, ben bakamıyorum oradaki haberlere artık. ben taa burdan içimde bunları hissediyorsam, bunu yaşayan, orada olan, yardıma giden, yardım edemeyen ama o cehennemin içine bir kere girmiş insanların yaşadığı travmayı hayal edemiyorum, bu nasıl geçecek onu da bilmiyorum. ölmek problem değil gerçekten ama allah herkese ve herkesin sevdiğine acısız bir ölüm nasip etsin. iyi yaşanmış bir hayat, ölürken yanında sevdiklerin olsun. sakin sakin göçelim bu hayattan. bu kadar zor olmasaydı keşke bu.