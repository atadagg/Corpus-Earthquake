(#159069156) ne yazık ki. hipotez kendi içerisinde doğru bilgiler barındırıyor olabilir fakat bu bilimsel değil. karl popper'ın yanlışlanabilirlik ilkesine benziyor fakat kendi içerisinde çelişkileri var. mesela ben beş katlı bir binaya defalarca yumruk atarsam onu yıkabilir miyim? teorik olarak evet yıkabilirim. atmosferik ya da klimatolojik olayların tektonik hareketlere etkisi de böyledir. muhakkak ki etkisi vardır fakat kümülatif bir bilgiye sahip olmamıza yardımcı olmaz. belki de o basınç hareketleri bardağı taşıran son damladır fakat jeoloji o son damlayla değil, bardakla ilgilenir. söylenenlerin aksine jeoloji bilimi üzerine çalışan insanlar sadece deprem anında oluşan kırıkla değil, milyonlarca yıldır hareket eden plakaların yönleriyle, onların yoğunluklarıyla, oluşacak kırığın türüyle, derinliğiyle ilgilenirler. peki her meselenin bilimsel bir açıklaması olmak zorunda mı? bilemem. herkes istediğine inanabilir elbette.