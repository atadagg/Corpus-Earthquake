yüzyılın felaketi tanımı yanlış olmaz. bu konuda herkes aynı fikirde. antakya'nın haritadan silinmesi herkeste büyük bir travma yarattı. kocaman tarih yok oldu. kocaman şehir haritadan silindi. duygusal travmalar yaşadık, hala yaşıyoruz. herkes duygularını farklı bir şekilde yaşıyor. herkesin duygularına, tepkilerine saygı duyuyorum. ama saygı duymadığım kesim var. onları anlatmak için geldim bu başlığa.onları sosyal medya orospusu olarak tanımlıyorum.her paylaşımını "şehrimizi terk etmedik" vurgusuyla yapıyorlar. şehri terk etmek zorunda kalanlara yönelik "biz kaçmadık şehrimizdeyiz" baskısını hissettiriyorlar. gittikleri yerde nefes alamayan, hayatı altüst olmuş insanlara psikolojik baskı kuruyorlar. bunu diyenlerin ortak özellikleri şehir merkezinde oturmayan, şehir merkezinden uzak, hala kırsal bir havada olan ilçelerde oturuyor olmaları. evlerin yoğun olmadığı, herkesin kendi arazisinin olduğu, evleri çok zarar görmemiş, bahçesinde, tarlasında çadırını kurmuş, konteynerini sipariş etmiş, konteynerini koyacak arazisi olan insanlar. gündüzleri evlerine girip çıkabilen, geceleri çadıra uyumaya giren insanlar. kendisine en yakın çadırın en az 50 metre olduğu yerde kalanlar. tandirinda kendi ekmeğini yapanlar, mangal yapıp boğma rakisini içenler bunlar. yaşanan bu travmayı, kendi evlerinin bahçesinde en az psikolojik hasarla atlatan insanlar. "şehrimizi terk etmedik, kaçmadık" deyip baskı altına aldığı bizler de şehrin göbeğinde, merkezinde yaşayan insanlardık. kimse adına konuşmuyorum. kendi adıma yazıyorum. çünkü bu acımasız sözler benim canımı gerçekten çok acıtıyor. ben şehri terk ettim. kaçtım. çünkü ben şehrin merkezinde apartmanların arasında yaşıyordum. ne çadır kuracak arazim, ne konteyner kuracak toprağım var. ben de bilirdim portakal çiçeği kokularının arasında çadır kurmayı. zeytin ağacının gölgesinde uzanip kuşların cıvıltıları arasında kitap okumayı. ama yok. her yer enkaz altında. her yer toz içinde ve şehir çok berbat kokuyor.ben şehri terk etmeyip orada kalacak olsaydım binlerce kişinin bir arada yaşadığı çadır kentte yaşayacaktım. ortak tuvaletin, banyonun olduğu, hayatın boyunca görmediğin, muhatap olmayacağın insanlarla yaşamak zorunda yaşam mücadelesi vereceğim bir ortamda olmak zorunda olacaktım. yağmur yağacak fırtına kopacak çadır uçacak... bunları yaşayacaktım. bunların hepsi de yaşandı. muhalif kanalları izleyenler çadır kentte insanların nasıl işkenceler içinde yaşadığını görürler. şehri terk etmedik diyenler köylerinden çıkıp o çadır kentte yaşamak zorunda olanları bir görsünler orada insanlar neler çekiyor. perişan haldeler. o tozun, pisliğin olduğu, o kaosun olduğu yaşamı seçmek istemeyenlere "biz buradayız, siz gittiniz" demek büyük bir terbiyesizliktir.biz terk etmedik buradayız diyenlerin bir başka ortak özelliği de iş veren ve esnaf olmaları. adamın dükkanı çok şükür sapasağlam. işini yapabiliyor. sağlam olmasa da devletten desteğini alarak konteyner dükkanlar açıyorlar teker teker. para kazanmaya devam ediyorlar. neden terk etsin? bir çoğu da zaten dediğim gibi köylerde yaşıyorlar. daha bugün gözyaşları içinde duygulanarak izlediğim hataytube canli yayınında ramazan helvası yapan esnaf kardeşimiz dükkanı erken kapatıp köye gideceğini köyde yaşadığını söyledi. https://www.instagram.com/…b5k/?igshid=ymmymta2m2y=kısacası kalmak için sebepleri ve en önemlisi imkanları olan insanlar kalıyor. kalmak zorunda oldukları için kalıyor. ya malı ya işi olanlar kalıyor. bu zaruriyet sebebiyle istese de şehri terk etmeyenler sosyal medyada bunun havasını atıp insanları psikolojik baskı altına almasına tahammül edemiyorum. ben maaşlı çalışandım. iş yerim kapandı çok uzun süre açılmayacağı bilgisi verildi. evim yıkılmak üzere canımı zor kurtardım. şehrin tam kalbinde oturuyordum. benim sokağımda sağlam bina kalmadı. yıkılmadı ama hepsi ağır hasarlı. içine girilmeyecek durumda. apartmanın bittiği yerde de cadde başlıyor! nereye gideyim allah aşkına! nasıl kalayım antakya'da. kalıp ne yapayım! çadır kuracak yerim yok, çalışacak işim yok. olsa bile konteynerim yok! iki buçuk ay oldu barınma, gıda hala büyük sorun. ben her gün uzaklara dalıp dalıp gidiyorum. gözlerim doluyor ağlıyorum kimi zaman. "neredeyim ben burada ne işim var" diye kendime sorup duruyorum. ben keyfimden dolayı mı buradayım!akşam olunca eve gidememenin acısını anlatmaya kelimeler yetmez. güneşin henüz batmış olduğu, havanın kararmak üzere olduğu saatlerde insanlar işinden eve dönerken senin gidecek bir evinin olmaması, gittiğin yerin senin evinin olmaması ne büyük acı ve keder bunu biliyor musunuz! herkesin acısı büyük, herkes fena acılar yaşadı ve yaşıyor. herkesin acısı kendine büyüktür. ama yapmak zorunda olduğunuz şeylerin havasını kimseye atmayın.