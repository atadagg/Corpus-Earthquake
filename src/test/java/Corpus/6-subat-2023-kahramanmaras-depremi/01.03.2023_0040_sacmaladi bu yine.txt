evin yıkılması demek, her şeyini kaybetmek demek. salondaki konsol çekmecesinde duran düğün fotoğrafları, bilgisayarında sakladığın ve bebeğinin ilk gülüşünü çektiğin videolar, okulca aldığınız birincilik madalyası, eşinin alyansı, çocuğunun sarılarak yattığı peluş oyuncak, ölen akrabandan kalan kravat iğnesi, diploman, annenin hediye ettiği atkı, babanın hediye ettiği saat... tüm anıların, hayatına anlam katan tüm nesneler, özene bezene biriktirdiğin koleksiyonlar, bir daha yerine yenisini koyamayacağın fotoğraflar... uyuduğun yatak, yürüdüğün yollar, alışveriş ettiğin market, akşama patlamış mısır patlatırız yanına içecek alayım düşünceleri, bir fincan salça rica ettiğin komşun, çay koyun misafirliğe geliyoruz diye arayan dostun... enkaz altında kaybettiğin ailen, annen baban kardeşin eşin çocuğun...bunun travması gönderilen para, ikinci el eşya ile geçmez ki.