o gece biri beklenen istanbul depremi başlığına yazmıştı. deprem olacak hissediyorum minvalinde bir şeylerdi. aynı gece annemi memlekete yolcu etmiştim ve otobüs ile gidiyordu canım hem ona, hem deprem entrysi giren arkadaşa sıkkındı. ara ara uyanıp anneme mesaj atıyordum. saat 4:40'da yine uyandım ve her yerde bildirimler, deprem oldu yazıları... allah'ım kabus gibi, haberleri açtım spikerler ağlama noktasında, herkes donuk ve şaşkın bir biçimde... maraş deniliyor, çevre iller deniliyor. kimsem yok, sadece mahalleden çocukluk arkadaşım maraş'taydı. hemen eşime koştum deprem olmuş dedim. bilir o beni, en ufak depremde bile korkularım yüzünden ona seslenirim. ilk umursamadı da, daha sonrasında yatağa gelmediğimi ağlayarak haber izlediğimi görünce geldi. sonra bir deprem daha olduğunu duyduk. o gün, o televizyon karşısında en büyük çaresizliği yaşayanlardanım. yediğim yemekten utandım, ısınmaktan utandım, çocuğumu kucağıma alıp sevmekten utandım. en çok hatay'ın boynu bükük kalışından utandım. allah bize bir daha böyle felaketler yaşatmasın.