onbinlerce insanın canını derinden yakan, onbinlerce insanın canını alan depremdir. unutulmayacaktır.tam bir sene önce gece uyku tutmamış, telefonuma bakarken 4'ü 19 geçe telefonuma emcs ve deprem ağı uygulamalarından gelen bildirimi açtığımda inanmakta zorluk çektiğim büyüklükteki depremi gördüm, donakaldım. inanmakta zorluk çektim, çünkü eğer bu deprem gerçekse onbinlerce insanın enkaz altında kalmasının işten bile olmadığını biliyordum. onbinlerce can gitti dedim, bir onbinlercesi daha mahvoldu...17 ağustos ve 12 kasım 1999 depremlerini daha dün gibi hatırlıyorum. bu depremlerde ne enkaz altında kaldım, ne de sevdiğim insanları kaybettim; sadece o çocuk yaşta diğer insanların enkaz altından kurtarılması için sarfedilen çabaya şahit oldum. şahit olmasam da fark etmezdi. insanın yaşadığı, barındığı evinin altında sıkışması ne demek? nasıl bir çaresizliktir, nasıl bir acıdır bu? bunu düşünmeye bile tahammül edemiyorum. bu olmamalı, insanlar enkazın altında kalmamalı. bir daha büyük bir deprem bildirimi gördüğüm anda binlerce, onbinlerce insan bu çaresizliği, bu acıyı hissedecek diye emin olmak istemiyorum. 1999'dan 24 sene sonra olan bu depremlerde bu olmamalıydı. fakat ne yazık ki bu büyük depremlerden de 1 sene geçmiş olmasına rağmen yine hiçbir şey değişmedi.tekrar tekrar bunu söyleyeceğim: depremi afet yapanın binalar olduğunu ezbere bildiğimiz hâlde hâlâ seyirci kalmamız felakettir. önlenebilir olduğu örneklerle kesin olan bir afetin ülkemde de önlenmesini istiyorum. şili'de, japonya'da olduğunda onbinlerce kişiyi öldürmeyen depremlerin ülkemde de insanların canını almamasını istiyorum.