şu an depremde yakınları enkazdan çıkmayan ancak deprem gününden beri onlardan haber alamayan kayıp yakınları ankara'da basın toplantısı düzenliyor.deprem anında rönesans rezidans'ta olduğu bilinen ancak daha sonra kendilerinden haber alınamayan 52 kişiye ne oldu?6 şubat kahramanmaraş depremlerinde 11 ilde resmi kayıtlara göre 55 çocuk kayıp. bu çocuklar nerede?kayıp yakınları 1 yıldır bekliyor. bir ömür boyu bekleyecek. kayıpların canlı bulunma ihtimali olmadığını yakınları bilse dahi, o küçücük umut onları bir ömür yakacak ve yıpratacak. belki kimileri kahrından erken veda edecek yaşama; kahır en sağlam kaleleri bile yıkar çünkü.oysa o insanlar için, yakınlarının küçücük bir uzvu dahi bulunsa, ölmüş oldukları kesinleşse yine çok üzülecekler ama en azından yakınına ne olduğunu bilmekten dolayı içleri bir ölçüde rahat edecek, gidip başında ağlayabilecekleri bir mezarları olacak.kayıplar için mecliste birkaç kez araştırılmasına yönelik soru önergesi verildi ve bu önergeler hep reddedildi. önergeyi kim verdi, kim reddetti yazmama gerek yok.