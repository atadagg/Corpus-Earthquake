bu lanet olası doğa olayından yalnızca birkaç saat önce (bkz: 5 ocak 2023 galatasaray trabzonspor maçı) hakkında düşüncelerimi paylaşmıştım. ertesi sabaha ne yazık ki acı bir tabloyla güne uyandık. on binlerce yıkılmış bina, belki de ondan kat kat daha fazla acı şekilde insanın ölümüne neden olan o lanet depremin olduğu güne. daha fazla 3. tekil görüşünden anlatamayacağım; ben de bu depremi yaşayan insanlardan biriyim ne yazık ki. depremin olduğu gece de uyumayı geç saatlere attım. hala uyumuyordum, tam uyuyacaktım ki deprem başladı. on saniye geçti durur dedim yatmaya devam ettim. yirmi saniye geçti aynı şekilde. otuz kırk elli artık kaç saniye sürdü sayamadım bilmiyorum ama ailem beni odadan çıkarana kadar büyük bir deprem olduğunun farkına varamadım. tam olarak şehir merkezinde oturmuyorum üstelik direkt olarak depremin gerçekleştiği şehirde bile oturmuyorum ama etkilenen illerden birisindeyin maalesef, şehrimizdeki binaların pek çoğu yıkılmış ya da ağır hasar almış. bazıları da domino taşları misali... sonunda sözlüğe entry girebilecek güce ve psikolojiye sahip oldum. yaralılara acil şifalar, hayatını kaybedenlere allah'tan rahmet diliyorum ve bu depremi yaşayan kişilere ise geçmiş olsun dileklerimi iletiyorum...