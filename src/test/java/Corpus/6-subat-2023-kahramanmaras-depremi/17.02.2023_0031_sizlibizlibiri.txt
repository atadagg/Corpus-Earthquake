kahramanmaraş’ta yaşayan dayım ve ailesinin oturduğu binanın da yıkıldığı depremdir. 4. gün aynı yaşta olduğum, birlikte büyüdüğüm kuzenime ulaştılar. yaşıyordu. kurduğu son cümle neden bizi buradan çıkarmadınız oldu. ve ruhunu teslim etti. canlı ulaştılar ancak cansız bedenini çıkardılar. 4 gün dayandı ama onu, 3 kardeşini, annesini, babasını oradan çıkarmaya gücümüz yetmedi. 30’dan fazla akrabamızı kaybettik, hala kayıp ve göçük altında olanlar da var. ailemiz yok oldu. 5. gün kahramanmaraş’a sağ kalan tek yakınlarımız olan anneannem ve teyzemi almak için gittik. hiçbir şey televizyonlardan göründüğü gibi değil. gördüklerimi hayatım boyunca unutabileceğimi sanmıyorum. bir insanın o şehirlerin halini çıplak gözle gördükten sonra bir daha eskisi gibi olabileceğini sanmıyorum. bir yerde televizyonlarda ısrarla gösterilen alkış kıyamet arama kurtarmalar varsa bin yerde acı ve ızdırap gördüm. insanların çaresizliğini, çaresizlikten altında cenazeler olan enkazların yanında ufacık ateşlerin başında ısınmaya çalıştıklarını gördüm. şehir mezarlığında üzerlerine yıkılacak bir şey olmadığı için oraya sığındıklarını gördüm. karanlığı, soğuğu, korkuyu gördüm. 27 senelik memleketimde kafamı kaldırınca nerede olduğumu anlayamadım, yolları, sokakları bulamadım. dayım, yengem, kuzenlerim ve diğer tüm akrabalarım için çok üzgünüm. vefat eden herkes, yarım kalan hayatlar için çok üzgünüm. ancak orada yaşam mücadelesi veren insanlar için daha çok üzgünüm.