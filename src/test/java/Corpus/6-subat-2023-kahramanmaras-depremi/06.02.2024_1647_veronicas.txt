o gün hiç yaşanmamış gibi hayatıma devam etmeye çalışıyorum ama her enkaz önünden geçtiğimde, eskiden girdiğim binaların yerindeki boşluğun yanından geçtiğimde yaşadıklarımın ne kadar gerçek olduğunu hatırlıyorum. hala bazen geceleri sallandığımı hissedip korkarak uyanıyorum o geceki gibi. eskiden kar yağdığında mutlu olurdum şimdi kar görmekten nefret ediyorum, depremin üzerinden henüz saatler geçmişken altında insanlar varken üstü karla kaplanmış, terk edilmiş enkazlar geliyor gözümün önüne. saatlerce ayakta karların içinde titreyerek soğukta beklediğimizi, o soğukta enkaz altında olmadığımıza şükrettiğimizi, kar fırtınasında gözümüzü bile açamazken yıkılmış otogarda saatlerce geciken otobüsleri sığınacak hiçbir yer olmadan bekleyen ve gelince de ayakta gitmek için şoföre yalvaran arkadaşımı, insanların enkaz parçaları toplayarak yaktığı ateşlerin etrafında ısınmaya çalışmasını, ölüm haberlerini aldığım o anı, düşünmemeye çalışıyorum. unutmak istiyorum ama olmuyor, geçmiş tarihteki bir konudan bahsederken depremden önceydi diyoruz çünkü bizim için depremden önce ve depremden sonra diye ayrıldı zaman. depremden sonra hiçbir şey aynı olmadı.