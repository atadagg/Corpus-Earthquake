yaşanan felaketler, kişiler için bir turnusol kağıdı olur derler. cidden de doğrudur bu söz. bir felaket, bir kötülük yaşadığınızda kimin ne derece hatırında olduğunuzu, kimde ne kadar hatırınızın ve nazınızın olduğunu fark ediyorsunuz.bir hal hatır eder dediklerinizin aklından bile geçmediğiniz gibi, zamanında boğaz boğaza geldiğiniz hasımlarınız bile "böyle zamanlarda hasımlık olmaz, yanındayım. eğer yapılabilecek bir şey varsa söyle, yapılabilecek bir şey yoksa da böyle durumlarda asla hasımlık gütmeyeceğimi bil. bu işler bir düzelsin, akrabalarına kavuş sonra yine hasımız" diyebiliyorlar.işte bunu gördükçe insanın beyninde depremler oluyor tabiri caizse. her şeyin bir başı bir de sonu vardır. kişinin, yaptıklarını boşa yapıp yapmadığı ise çok sonraları anlaşılır. gerçekten de böyledir bu. bu olay da bunun en net göstergesidir. kahramanmaraş'ta olmasam da kahramanmaraşlıyım ve birinci derece aile üyeleri hariç tüm sülalem oradadır. bunu, beni tanıyan herkes bilir. dost da düşman da...sedat peker'in söylediği gibi; "insanı asıl vuran, zamanında elini bırakmayıp üstüne titrediklerinin seni hatırlamaması ve diğer taraftan karakolda dövdürdüğün, kolunu kanadını kırdığın adamların, sen zora düştüğünde 'sen zamanında bana bunu yaptın ama bak şimdi ben senin yanında duruyorum' demesidir".bu olay, bunu da göstermiş oldu bize. yine beni tanıyan herkesin, kimseden zerrece bir şey istemeyeceğimi, istenmeden verilen hiç bir şeyi de kabul etmeyeceğini bilir. fakat hatırlanmak ve yanında olunmak... bu tür zamanlarda insanın görmek istediği şey bu oluyor...yazıklar olsun diyorum, sadece yazıklar olsun...