ne olduğunu anlamadan uykumdan uyandım, eşim deprem oluyor diye zıpladı yataktan, olabilir geçer, biter hemen diye düşündük. bitmedi. bekledik, bekledik bitmedi. artık dedim eşime gel helalleşelim, sarılalım diye. kapı ve pencereler açılıp kapandı. her şey sallandı, avize tavana çarpa çarpa savruldu. dedim artık bitti hayat, bu bina çökecek. bitti sonra, korkudan tuvaletim geldi, tek başıma gidemedim. bina yıkılmadı, deprem bitti diye biraz rahatladık. 10 dakika falan geçti tekrar. o da bitmedi. bugün ölmeden bitmeyecek herhalde dedim. neyse o da bitti, baktık apartman boşalmış. 15.kattayım ha deyince de inemem neyse hemen ailelerimizi aradık herkes iyi. sivastan ablam yazdı deprem oldu diye, oha amk deyip onu aradım biz burda beşik gibi sallandık bu deprem nerede oldu diye. biz adanadayız. twitter yıkılıyor. oturduk bi daha tvyi açtık haber var mı diye sonra bir daha salladı. dedim olmayacak. elimize geçen şeyleri toplayıp indik. yolda telefon geldi, bir yakınımızın binası çökmüş. yok dedik olmaz herhalde, telefonla ulaşamayınca panik yapmışlardır diye düşündük. çıktık trafik felç. böyle yağmur yok. ana yol kilit ara yola döndük. orda da trafik durmuş bir baktık başka bina çökmüş. dedim sıçtık bu ne. üstelik felaket yağmur. neyse yakınımızın evine yakın bir noktada park edip yürüdük arabayla gitmek imkansız. herkes dışarıda, 2 apartmanın olduğu site. birini gördüm sapasağlam duruyor, bu sağlamsa diğeri de sağlamdır. 2 adım attım böyle bir yıkıntı yok. (zeray apartmanı) insanlar hemen tepesine çıkmış birilerini kurtarmaya çalışıyor. ne olduğunu anlamadan kaçtık oradan. eşim beni ailesinin evine bıraktı. babasını aldı enkaza geldiler. o enkaz başında 4 gün beklediler. o 4 gün bitmedi, geçmedi. her gün hastane morgları gezildi, kayıp ölümden betermiş. insan cenazeyi bulunca ohh diyebiliyormuş. zaten haberler berbat. koca koca şehirler bitmiş. memleketim osmaniye yıkılmış. akrabalarım enkazdan çıkarılmış. eski arkadaşlarım, komşularım ölmüş. eski oturduğum bina yıkılmış. şok içerisindeyim. aklım biraz yerine gelince evdeki kamerayı açtım. eski kayda baktım. 1.5 dakika salıncakta sallanır gibi sallanmışız. 2 hafta bitti, evime bir kez bile girmedim. hamileyim üstelik, eşya almamız lazım. eşim ara ara girdi bir şeyler aldı, çiçekleri suladı geldi. hasar tespit raporu çıktı ev hasarsız. içi rahatladı dedim gidelim, akşam annemlere gittik, 6.4 hatay depremi. tvye çıkan her jeolog, şimdi adana'da deprem olacak diyor. resmen psikoloji kalmadı. adana'da evler boş, kimse giremiyor evine. görünüşte ayakta olan bir şehir ama herkes çok korkuyor. yanımda oturan ayağını sallasın deprem oldu zannediyorum. gözüm hep lambada. özellikle geceleri daha ürkütücü oluyor. karanlıktan bile korkar oldum. hataydakileri, maraştakileri hayal dahi edemiyorum. enkazdan çıkan kişileri nasıl düzelecek? o çocuklar bu travmaları nasıl atlatacak düşündükçe deliriyorum. allah herkese sabır versin. kimse bu korkuyu yaşamasın. istanbul'dakiler, elinizden ne geliyorsa yapın. 10 il bu şekilde, istanbul ne hale gelir bilemiyorum.