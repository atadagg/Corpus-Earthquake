az önce depremde hayatını kaybeden arkadaşım ve ailesinin facebook hesaplarında gezindim. yıllar önce hep beraber çok mutlu olduğu fotoğraflar paylaşmışlar, birbirlerine doğum günü mesajları yazmışlar. ben bu arkadaşımla çok yakın değildim hatta taa ergenlik dönemi artık neye gıcık olduysam o dönemlerde sinir oluyorum bu çocuğa yaa bile dediğim anlar olmuştur. tüm bunları düşününce sanırım beynim kendisini ve psikolojimi korumak adına idrak edemiyor, edemiyorum. ilk birkaç gün ruh gibiydim bu haberi de depremin üçüncü günü aldım birkaç saat ağladıktan sonra nereye yardım edebilirsem oraya koştum, düşünmedim yani. sanıyorum bu sebepten birçok insanın aksine bu başımıza gelen bütün olaylarda daha soğukkanlı idim. ama ben her ne kadar nötr bir biçimde haberleri takip edip kendimce yorum yapsam da iki haftadır uyku düzenim yerlebir oldu sanırım bu da fiziken ne kadar sağduyulu kalsam da bilinçaltımda bir şeyleri yaşadığımın, bastırdığımın göstergesi. bir de o gün nasılsın diye sorduğum birinin iyi olmaya çalışıyorum cevabı üzerine dertleştiğimizde vefat eden arkadaşımdan bahsederken aniden istemsizce ve kısa süre gözlerim doldu. bunları neden yazıyorum bilmiyorum sanırım bir yerde bir noktada içimi dökmem gerekiyordu. belki de toplumun çoğu gibi haftalarca içime kapanıp yas tutmak yerine duygularımı daha sakin yaşadığım için suçlu hissetmemek adına yazıyorum. inanın bilmiyorum.