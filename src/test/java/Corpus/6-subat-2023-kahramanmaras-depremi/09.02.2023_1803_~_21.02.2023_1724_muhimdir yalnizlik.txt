sanırım yeni yeni kendimi toparladım. deprem korkusu olan birisi hiç olmadım. her depremde insanlar sokağa doluşurken evde oturmaya devam edenlerden olmuşumdur. bu artık değişti. ağustos sonunda izmire taşınmıştım. kısa bir süre sonra deprem üstüne deprem yaşadık. şimdi ailemin yanına adanaya geldim ve türkiye'nin en büyük afetine yakalandım. pompei gibi yıkım takıldı peşime. sabaha karşı olan ilk depreme babam ile evde tek yakalandım. belki uyku sersemliği belki depremden korkmayan biri olmam belki de binaya güveniyor oluşumdan alelade bir deprem gibi karşılamıştım. durumun ciddiyetini internete girince ve adanada da özellikle bize uzak olmayan binaların yıkıldığını öğrenince idrak ettim. 6.6 olan artçının üzerine babamın yoğun ısrarıyla aşağıya indim ama yarım saat kadar sonra tekrar yukarı çıktım. bu arada söylemeliyim hem inşaat okuyorum hem de bu binaya ciddi anlamda güveniyorum çünkü tamamen deprem için tasarlanmış müteahhitin de oturduğu bir bina. bu konuda da babama telkinlerimden dolayı babam da çıktı yukarı ve ben de yatıp uyudum. öglen 13 sıralarında olan ikinci depremde yine yatağımdan fırladım ama bu defa farklıydı benim için tamamen. odamdaki perde duvar ve kiriş bağlantısının olduğu yerde tutunmaya çalışıp -tutunmadan ayakta durmak imkansızdı- babamı telkin etmeye çalışırken çığlık sesleri eşliğinde çatır çutur bir yıkılma sesi geldi. göçtü bir yer dedim direkt ve 10 saniye sonra tekrar aynı ses.deprem durulunca hemen pencereye koştum ve perdeyi aralamam ile toz bulutları arasında yıllardır sigara içerken baktığım karşı binanın yerle bir olduğunu gördüm. direkt gidiyoruz dedim ve hiçbir şey almadan aşağı attık kendimizi. refleks olarak yıkılan binanın enkazına koşarken kafamı sola çevirmem ile sözlükte de başlığı açılmış, sosyal medyada ses getiren adana güzelyalı mete apartmanının yarısının olmadığını gördüm. aynı sokaktayız o bina ile. 2 arkamızda bulunan kız kardeşimin arkadaşının yaşadığı bina da çökmüş ve toz bulutu yükseliyordu.kaç gündür oradan oraya koşuşturmaktan enkazların başını beklemekten mecal kalmadı. adana bu felaketten en az hasarla kurtulan ve en organize müdahale edilen yer olmasına rağmen burada bile bir ton aksama oldu. hatay'ı, maraş'ı adıyaman'ı düşünemiyorum gerçekten. bu şehirler molozlar ve kış tarafından yutulmuş durumda. bir sözüm deprem öldürmez bina öldürür gerçeğine. dediğim gibi bizim bina zaten deprem için projelendirilmişti ve sıvası bile çatlamadı. hemen dibimizde 3 bina yıkıldı. güzelyalı'da saymakla bitmeyecek ağır hasarlı bina var. 900 binaya mühür vurulmuş durumda. türkbey adlı bir arkadaşım evsiz kaldı göz göre göre. eşya almaya bile girilemeyecek kadar kötü durumda tonla bina gördüm. bir araba alırken boyasını değişenini en ince ayrıntısına kadar inceleyen halkımızın ev alırken sadece büyüklüğe, cepheye takılmasının ne kadar aptalca olduğunu göstermiştir bu deprem. umarım halk bu konuda bilinçlenecektir. türkiye'de bir yapının projesinde sorun olmasa bile malzeme kalitesinde, işçiliğinde tonla sorun olabilir. yapı denetim kurumlarının bunları tek tek saptaması imkansız çünkü müteahhit tarafından yemeğe çıkarılan, sırtı sıvazlanan kontrol mühendislerinden geçiyor denetim dediğiniz şey. benim gözümün önünde kirişte 16'lık çekme donatısı olması gerekirken 14'lük atılmış 2 nervürlü çeliği görememiş kontrol mühendisi oldu. bu sistematik bir sorun. doğru bir proje ve arada şantiyeye uğrayan kontrol ile çözülemez. önce halk bilinçlenecek. sonra binayı yapan müteahhitinden ustasına hepsi sike sike yola gelir. hükümete ne diyeceğimi bilmiyorum. seçim sonrasına saklıyorum. ama 99 depremi sabahında kendi inisiyatifi ile 50 bin askerle sahaya inen ülkenin en organize en hazır örgütü olan orduyu yüzyılın en büyük felaketinde 8500 personeli dışında kışlada tutmak kırmızı halıyla yüce divana davetiye çıkarmak olmalı. tsk'nın toplumsal olaylarda ve doğal afetlerde kendi başına inisiyatif almasını bu darbe protokolüdür diye kısıtlayarak emre muhtaç edip deprem sonrasının en kritik anları olan 72 saatin 48'inde afad'ın yetersiz kaldığı bas bas bağırıyorken orduyu sahada sadece 3500 personeli ile görevlendirmek utanç vesikası değil de nedir. katar dünya kupasına bile 3500 polis gönderdik. yıkılın be. yönetimin ordu alerjisinin, ordu kahraman olmasın imajı yükselmesin, 2018'de tek çatıda topladığımız afad ile sivil idare olarak kendimiz çözelim diye insanları enkaz altında ölüme terk etmesinin açıklamasının yapılabileceği tek bir yer vardır: yüce divan. bunca yıl bu yönetime özellikle darbe sonrası hala oy verenlere bile ısrarla cahil dedim. ancak bundan sonra bu yönetime atılacak her oy benim gözümde vatan hainliğinin tescilidir.ek not: buradan daha ilk günden nasıl olduğumu soran herkese koca bir teşekkür. gerçekten çok iyisiniz.