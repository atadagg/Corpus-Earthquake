ilk depremin büyüklüğünü sallantıda anlamıştım. evin balkonundan türkoğlu’ndaki doğalgaz patlamasını gördüm. onu görünce çok büyük bir felaket yaşayacağımızı anladım. güvenli yere geçip tanıdıklarımızdan haber alıp günün ağarmasına bekledik. gün ağarınca hamidiye, palmiye ve kültür kent sitelerinin enkazlarına gittim. üçünde de hiç bir canlı emaresi yoktu. tabi çarşıdaki yıkımdan da haberimiz yoktu. eşimle konuşurken “yaşayacağımız büyük deprem buydu, şükür bununla atlattık, daha fazla bir şey olmaz” diye teskin ediyordum. kuzey ilçelerde yıkım olmadığını duyunca afşin’e, ailemin evine gitmeye karar verdik. yolda ikinci depremi yaşadık. onun büyüklüğünü görünce tüm ümitlerimiz kırıldı. toprak bizi yutmadan bitmeyecek bu diye düşünmeye başladım. iki büyük deprem ve yaşanan büyük artçılar insanların umudunu bitirdi. evimiz sağlam ama yine büyük deprem olur korkusundan eve girmem mümkün değil. inşallah bir an önce sakinleşir.