ülkemizi tam bir yıl önce ezip geçmiş korkunç bir doğa olayı. kusurun kimlerde olduğunu, böyle bir olayın bir daha yaşanmaması için neler yapmamız gerektiğini düşünemiyorum. çünkü algım, hafızam, bilgim bu konuda yetersiz. sadece bu depremle ilgili yerinde yaşamayan biri olarak birkaç şey söylemek istiyorum. kahramanmaraş depreminde ailesinden veya yakınlarından birini kaybeden herkese sabır ve başsağlığı diliyorum. ölenlere allah'tan rahmet diliyorum. yıkılan bir bina içinde ölmek veya ölmeyi beklemek belki de en korkunç ölüm şekillerinden biridir. ama gelip geçicidir. ölür ve biter. beni asıl üzen o günlerde yakınlarının bulunduğu binaların enkazlarının yanında bekleyen insanların çaresizliği. bence hiçbir çaresizlik bu kadar zor değildir. o his, tamamen gerçek bir his. bu hissi yaşayan insanlar büyük ihtimalle hayatları boyunca çoğu şeyden etkilenmeyecekler. çünkü beterin, beterinin beterini yaşadılar. onların bu olgunluğunu saygıyla karşılıyorum. daha büyük bir acı olamaz. hele ki deprem'in olduğu günden bir gün sonra enkazların üzerine kar yağması ve karın enkazları kapatması benim içimi cız ettiren şeylerden biriydi. deprem konusuna gelirsek, sanırım bu coğrafyanın bir gerçeğidir bu doğa olayı. ülkemizin neredeyse her yerinden fay hatları geçiyor. izmir, erzincan, istanbul gibi iller başta olmak üzere neredeyse her ilimiz deprem bölgesi. deprem bölgesi olmasa bile büyük bir deprem olabilecek bir şehre çok yakın. kahramanmaraş'ta olan depremin çevresindeki çook sayıda ilde yıkıma ve ölüme yol açtığını gördük. depremden korkuyoruz çoğumuz. birçoğumuz bunu takıntı haline getirdi, bir kısmımız fazla umursamıyor. bazılarımızda bu deprem psikolojik hasar bıraktı. ama bu hayatla ilgili kabul etmemiz gereken şeylerden birisi de deprem sanırım. çünkü her an olabilir. depremle beraber yaşamayı öğrenmeliyiz. hayat çok kısa. sevdiklerinizin ve hayatın değerini bilin tadını çıkartın. sevgiler.tekrardan 6 şubat ve önceki (elazığ, izmir, van....) depremlerde sevdiklerini kaybeden herkese baş sağlığı ve sabır, ölenlere allah'tan rahmet diliyorum.