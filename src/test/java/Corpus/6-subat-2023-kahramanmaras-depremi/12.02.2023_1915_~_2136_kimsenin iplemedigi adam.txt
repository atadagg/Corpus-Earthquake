depremde belki çok daha fazla insan kurtarılabilirdi, en azından insanlar bu kadar isyan etmezdi.1. depremin olduğu gün yoğun şekilde kar yağışı oldu ve kara yollarının bir kısmı çöktüğü için alternatif yollar üzerinden gelinmesi gerekti. alternatif güzergahlarda yoğun tipi nedeniye erişim çok zor oldu. 2. ekipler enkaz başına ulaştıklarında tüm sorunlar çözülmüyor elbette, ekiplerin sayılarının az olması ve ekipmanları sadece kendilerinin kullanacak olması nedeniyle gönüllü gelenler ve çevredeki insanların tek yapabileceği izlemek oldu.3. sektörleme çalışması yapılmamıştı, yapıldıysa da nasıl bir uygulama vardı anlayamadım. her gelen ekibe sokağın başından başlamak üzere ilk apartmandan başlayıp, sıradaki apartmanları vererek bir çalışma yapılmıştı. halbuki hemen yanında çok daha az yıkılmış ve içinde canlı olma ihtimali olan bir çok binada günlerce çalışma yapılmadı.4. insanlar yolda gördüğü her üniformalı, yelekli insanın eline koluna sarılıp kendi enkazında canlılar olduğunu ve orada çalışmaları için yalvarıyordu. haklı olduklarını, birkaç gün içinde o binadan canlı çıkınca ve muhtemelen yakın zaman içinde hayatını kaybetmiş cesetler bulunca görmek acı verici oldu. bu sürede hiç kimse boş durmadı elbete, herkes gece gündüz, var gücüyle enkazı kazdı ama bir planlama eksikliği olduğu çok belli oluyordu.5. gönüllü gelen iş makineleri ve onların operatörlerinden allah razı olsun. ancak bu makineler hangi sırayla neye göre taksim edilmişti belli değildi. bizim enkazın hemen karşısında sadece tavanı çökmüş, yandan dahi boşlukları görünen başka bir bina bulunurken biz; bir tarafı tamamen kum yığınına dönüşmüş bina içinden günlerce parçalanmış ceset ayıkladık.6. insanlar kendi enkazlarında çalışacak ekipleri sokaklarda dolaşarak bulmaya çalışıyordu oysa bu işle ilgili bir kriz merkezi ve karşılama merkezi olması gerekliydi sanki. bizim çalıştığımız binada yakını olan birisi taa siverek'ten kendileri için vinç bile getirmişti. peki bu şekilde güce sahip yakını olmayanlar, hatta hiç yakını olmayanlar ne yapacaktı. 7. japon ekip geldiğinde dikkat ettiğim en büyük nokta; adamlar çalışmaya başlamadan önce keşif ve tespit yapıyor, hangi noktalara müdahele edeceklerini tespit ediyor, görev dağılımı yapıp; kendi çadır, wc ve teknik donanımlarını hazırladıktan sonra emniyet şeridi çekip kimseyi müdahele ettirmeden çalışıyordu. biz ise; "biraz da bu tarafı kazalım, burada bir şey yok gibi, az da bu taraftan devam edelim" şeklinde çalışıyorduk. enkazın üstünde kim ne iş görüyor belli değil, depremzede yakınları enkaz üzerinde güvensizce geziniyordu.8. gelen yabancı kurtarma ekiplerinin çoğu elini kolunu sallayarak çıkmış gelmişti. oysa ekipman olmadan sadece kalabalık ediyorlardı.9. yine yabancı arama kurtarma ekiplerini organize ve koordine eden bir yetkili sahada göremedim.10. gönüllü olarak gelen profesyonellere başlangıç aşamasında gerekli takımlara ayırma ve görev verme işleri yapılmadığından insanlar bir süre boş boş dolaştı. oysa takımlara ayırıp iş bölümü yapılarak hepsine birer yetkili ataması yapılması daha verimli çalışma sağlayacaktı. her şeye rağmen şunu bilin devlet elinden gelen tüm imkanları seferber etti, insanlarımız çok vefakar ve çok onurlu, yüce bir milletiz. bunun gibi tarihin en büyük afetinde bunun gibi operasyonel sorunlar elbette olacaktır ancak insanlar ölüyor, hayatlar yitip gidiyor yürek dayanmıyor işte.