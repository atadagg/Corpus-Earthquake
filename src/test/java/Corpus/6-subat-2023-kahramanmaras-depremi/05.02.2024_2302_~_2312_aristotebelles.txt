depremin olduğu gece eşimle saat 4.00 de kalkmıştık. 1 aylık olan kızımıza mama vermiş, altını temizlemiştik. tam yatağa yatacakken o uğultuyu duymuş, yavaştan hafif hafif sallanmaya başlamıştık. büyük kızım korkmasın diye yatağına gitmiştim. eşimde bebek ile yanımıza gelmişti. içimde hiç korku yoktu. çünkü mersin deprem bölgesinde değildi. biraz sallayıp biter diye düşündüm. fakat sarsıntı o kadar arttı ve uzun sürdü ki betonların içindeki demir gıcırtıları resmen yıkılacak iması verdi. korku ve dehşet içinde donup kalmıştık. elazığ ve van depreminin yaşamış biri olarak böyle bir şey görmemiştim. deprem bitince mama ve sıcak su alıp hızla evden çıkıp arabayla pazar yerine giderken aklımda depremin nereden olduğunu bilmeden tek bir şey vardı. eğer mersin böyle sallandıysa diğer illerde kıyamet kopmuştır. gerçekten o gün çoğu kişi kıyameti yaşadı. ayrı yattılar birlikte öldüler. mevlânâ'nın 'iyi ki geçiyorsun zaman ya acının en derine işlediği bir anda donsaydın ' dediği gibi olmadı. şehir meydanındaki duvar saati gibi hayat 4.17 de dondu.