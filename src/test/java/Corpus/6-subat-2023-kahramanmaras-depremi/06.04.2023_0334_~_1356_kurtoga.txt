aynı anda 11 ilimizi, ilçelerini ve köylerini etkileyen, özellikle hatay, adıyaman, kahramanmaraş, malatya, nurdağı ve islahiye'de dehşetli yıkımlara neden olan ve yıkılan binalara oranla yapılan tahminlere göre aralarında bebek, çocuk, genç, yaşlı ve gebelerin de olduğu 250 binden fazla insanımızın hayatını kaybettiği depremler zinciri. böyle bir felaket normal bir ülkede olsaydı yani sorumlu bir devlet organizasyonunun, adaleti gecikmeden sağlayan yargının, bağımsız/tarafsız bir medyanın ve vatandaşlık bilinci, şuuru ve sorumluluğuna sahip halkın yaşadığı bir ülkede olsaydı ne inanılmaz sayıdaki insan kaybı ne de mezarlığa dönmüş bina yıkımları -bırakın bir ayda unutulmayı- 5 yılda bile sindirilemez, o ülkede "bütün taşlar" ve devlet düzeni yerinden oynardı. felakete ilişkin behiç gürcihan'ın açık istihbarat twitter hesabında yayınladığı 10 şubat 2023 tarihli değerlendirmesinin bir kısmını paylaşmak istiyorum:- küçük kıyameti andıran büyük afetler sadece yeri değil; zamanı kırar. toplumun deprem öncesi dönemle ilgili zaman akışının bütünlüğü kaybolur ve bu büyük travma zamanı sıfırlar. o yüzden hiç bir şey eskisi gibi olmayacak; çünkü eski artık manen butlan. - hepimiz geçmişin anlamsızlaştığı ve geleceğin belirsizleştiği bir zaman boşluğunda asılı duruyoruz şu anda. gelecekte korktuğumuz bir başka büyük afet ve taze yaşadığımız afet arasında sıkıştık. o yüzden anlamsızca, deli gibi çırpınıyoruz. bu toplumsal travma, önümüzdeki dönem siyasetinin temel belirleyicisi.- bu toplumsal travmayı anlamadığınız sürece; eski'nin parametreleri ile siyaset yaptığınız sürece; size boş gözlerle bakan bir kitle göreceksiniz. enkazda ezilmiş kızının elini tutarak bekleyen babayız artık biz. görsel- kimin 428 milyarı çaldığı, kimin türkiye'yi kıskandığı umurumuzda değil. tabanı farkında; kudretli zannettikleri adamın onlara günlerce çadır yetiştiremediğinin. tabanı farkında; "hatay'dan dönünce spk'nın kapısına dayanacağım" diyen çapsızın onlara deva olmayacağının. tabanı farkında "seçimi mayıs'a yetiştiremezler, haziran'da olur" diyenin iktidardan başka kaygısı olmadığının... bütün bu iktidar sevdalıların karşısında, enkazın altında kızının elini tutan baba kadar boş gözlerle bakıyoruz bu harislere...- 99 depremi sonrasında devlet millet ilişkisi kırılmıştı. o depremin onlarca katı boyutundaki bu küçük kıyamet sonrasında geçmiş - gelecek ilişkisi kırıldı ve bu kırılmaların en büyüğü. o yüzden zaman hala normal akıyormuş gibi davrananlar tarihin çöplüğüne gidecek. kaynak