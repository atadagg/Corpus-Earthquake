herkese geçmiş olsun. vefat edenlere rahmet, kalanlara sabır diliyorum.arkadaşlar bu satırları başta istanbul olmak üzere yakın zamanda deprem olması muhtemel şehirlerde yaşayan herkesin korkması ve yetkililere baskı kurarak önlem almaları için yazıyorum. deprem sonrasında hasar tespit çalışmalarında 12-13 gün kadar çalıştım. bu süre zarfında afad il müdürlüğünde ve çevre şehircilik bakanlığı hasar tespit koordinasyon biriminde gün aşırı bulundum. bu kurumların işleyişini yakından gördüm.öncelikle deprem sonrasında bölgeye gelen gönüllüler hakkında yazmak istiyorum. hemen hepsinin bölgeye iyi niyetle geldiğine eminim. gönüllülerin havayolu, karayolu kullanarak afet bölgesine gelmesi deprem bölgelerine olan ulaşımı aksattı. bu insanların barınmalarında, çalışma sahalarına sevklerinde ve onlardan ne şekilde faydanılacağı konusunda tam bir kaos oluştu. çünkü sahaya çok fazla gönüllü geldi.afad birimleri bu insanları nereye ve nasıl göndereceğini, onlardan nasıl verim alacağını bilemedi ilk bir kaç gün.bu sorunun asıl sorumlusu afad merkezi (ankara) bana göre. gönüllülerin kalifiyesi afet öncesinde belirlenmeli ve yedekleri ile birlikte bir envanter çıkarılmalıydı. gönüllülere afad merkezden tek tek çağrı yapılarak bölgeye gidip gidemeyeceği sorulmalı, gerektiği takdirde yedeklerle görüşülmeliydi. arama kurtarma eğitimi alanlar, lisan bilenler, ilk yardım bilenler, iş makinası operatörleri gibi kalifiyesi olanlara öncelik verilmeli, kimin nerede çalışması gerektiği illerden gelen bilgilere göre belirlenmeliydi. afad il müdürlüğüne doluşan yüzlerce gönüllü saatlerce boş boş bekletildi. bu mevzuda afad üzerine düşen koordinasyon, sevk ve idare görevinde ilk bir kaç gün bocaladı. hasar tespit çalışmaları ilk günden itibaren başladı. bakanlık bu konuda hazırdı. türkiye'nin her yerinden gelen personele gerekli ekipman (tablet-çekiç-baret-kimlik kartı-iş yeleği vb.) hepsi aynı anda olmasa da dağıtıldı. koordinasyonda ve tabletteki uygulamada ufak sorunlar oluşsa da büyük sıkıntılar görülmedi. daha önce deneyimi olmayan personelin hasar tespiti eğitimi biraz daha iyi verilebilirdi. eleştirebileceğim tek konu tapu kayıtlarının, bina ruhsat bilgilerinin ve ikametgah bilgilerinin uygulamada görünür olması faydalı olabilirdi. hasar tespit çalışmalarını yürüten yapı işleri genel müdürlüğü afete en hazır birimdi diyebilirim. ülkedeki bütün binaları depreme dayanıklı hale getirmek kısa vadede mümkün değil. keşke tüm ülkedeki riskli yapı stoğu 1-2 yıl içinde yenilenebilse.deprem bölgesi nerede olursa olsun her il ve ilçede çalışan memurlardan polis-asker-mühendis-arama kurtarma görevlisi-sağlık çalışanları-belediyelerin su idarelerinde çalışan işçiler-itfaiyeciler, karayolları-dsi ve özel sektördeki doğalgaz-enerji dağıtım firmaları ve yemek dağıtım firmaları için lojmanlar inşa edilmeli. çünkü kendileri de depmremzede olan bu insanların ilk müdahalede hazır olabilmeleri ancak buna bağlı. bu lojmanların ekstra sağlamlıkla inşa edilmeleri, kendi eşleri ve çocuklarını emin ellerde tutup gözleri arkada kalmadan sahaya çıkabilmeleri çok ama çok önemli. çünkü zamana karşı bir yarış söz konusu. mevcut hükümet bir çok lojmanı vaktinde sattı bunu da buraya not edelim.her ilde nüfusa göre depolar inşa edilmeli. bu depolarda tam teşekküllü arama kurtarma ekipmanları, çadırlar, ısıtıcılar, battaniyeler, hijyenik pedler, konserveler vb malzemeler hazır tutulmamalı. deprem felaketlerinden en az hasarla kurtulabilmenin yolu riskli yapıları yenilemek. başta müteahhitlerin ve yapı denetim firmalarının çalışma usulleri gözden geçirilmeli. denetim firmalarının müteaahitlere göz yummayacak şekilde çalışması, noterlik kurumu gibi güvenilir olması sağlanlanmalı. eskiden müteahhitler istedikleri yapı denetim firmaları ile çalışırdı. ücretini ödediği firmaya gel beni denetle diyor, aralarında anlaşıp usulsüzlüklerin önünü açılabiliyordu. sonra havuz sistemine geçildi. müteahhitler değil çevre şehircilik il müdürlükleri yapı denetimleri görevlendirdi. ancak bu da soruna etkili şekilde çare olamadı. her yerde az katlı bina inşa etmek tek çözüm değil hatta mümkün değil. arsanın pahalı olduğu yerlerde kat sayısının fazla olması beklenen bir durum. burada yapılması gereken imar yönetmeliği, zemin etüdü ve statik proje özelinde düzenlemeye gidilmeli. bina köşelerinde x ve y doğrultularında olacak şekilde perde duvar kullanımını zorunlu tutmak, konsol kirişlerin kısalması sağlamak, asma katlardaki kısa kolon uygulamasını yasaklamak, bodrum kat yapmayı, bodrum katın çevre duvarlarının tamamını perde duvar yapmayı, radye temel yapmayı zorunlu tutmak gibi çözümler üretilebilir. belirli yatak sayısından fazla yatağı olan hastanelerde zorunlu tutulan izolatörleri tüm kamu binalarında zorunlu tutmak da buna eklenebilir.10 ilde hasar meydana getiren bu depremin yaralarını sarmakta yetersiz kalan mevcut hükümetin yönetim anlayışı, liyakatsizliği, organizasyonda ve koordinasyonda sınıfta kalması nedeniyle marmara bölgesinde yaşayan yurttaşların oturup düşünmesi gerek. öncelikle kendi canınız için sonra da tüm ülkenin nitelikli insan yoğunluğunun en çok bu bölgede olması, ticaretin ve sanayinin merkezi olması gibi sebeplerle tüm ülkenin istikbali marmarayı ayakta tutabilmemize bağlı. önlem alınmazsa haftalarca sokakta kalmaya, çadır-battaniye-erzak-su-ısıtıcı -sifara-ped, çocuk bezi vb bulamamaya, şehri terk etmek için aracınıza koyacak akaryakıtı bulamamaya, talana ve yağmaya, salgın hastalıklara, günlerce ulaşılamayan enkazlara, cenazelerinizi defnedememeye ve en önemlisi bir daha eskisi gibi olamamaya hazır olun.başımız sağolsun.