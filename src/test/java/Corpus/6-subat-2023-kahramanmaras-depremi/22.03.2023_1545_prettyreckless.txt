biri var. şimdiye dek gördüğüm en nahif, zarif, gururlu, çalışkan, duru bir güzelliği olan, tatlı biri. okulda aynı bölümdeydik. yakın olmasak da görüyordum onu hep. zarif tavırları yıllardır herkes tarafından dikkat çekiyordu. depremde tüm ailesini kaybetti. hepsini. şimdi tek başına. öyle gururlu ki, ne iş istedi ne başka bir ricada bulundu. haberini aldığımdan beri hissetirmeden onun yakınlarındayım. iş için, hayatını kurması için, başka şeyler için; her bir adımında bir gölge gibi onu takip ettim. gururu incinmesin diye. o yeşil gözlerinin ardında ne kadar güçlü bir kız olduğunu biliyorum. kendi halledemeyeceğinden değil, yorulmasını istemediğimden. sağolsun çok fazla insan da benimleydi. her birimiz bir gölge gibi takip ettik onu. bugün şirkette bir para toplandığını ve onu incitecek şekilde bunun ona verildiğini öğrendim. herkesin içinde, kimsenin durumunu bilmediği bu kızı afişe ederek, "ben yüce gönüllü olduğumdan bunlara ön ayak oldum, al bu da paran" diyen o adam onu ağlatmıştı. anne, babasını, kardeşlerini, tüm kuzenlerini, akrabalarını kaybeden o kızı ağlatmıştı bu söyledikleriyle.bunu öğrendiğimde etrafımdakiler kollarımdan beni öyle bir yakaladı ki vücudum yırtılıyor zannettim. o koca koca adamlar beni zar zor tuttu. bıraksalar o dallamayı boğarak öldürebilirdim. öyle gururlu bir kız ki, istifa etmeyi düşündüğünü biliyorum. piyasada buradan daha yüksek teklif verecek bir yer olmadığını da biliyorum. kayıplar bir yana, yardımlar bir yana, böyle ego masturbasyonu yapan insanlar bir yana..ve biliyor musunuz, o adamın koyu bir reisçi olduğunu öğrendim biraz önce. gösteriş meraklısı olmayan bir tanesi var mı acaba diye düşündüm. yarın orucunu tutmaya başlayacak. onun da şovunu yapacak.ve elbette yakın çevresinde ne kadar hayırsever olduğunu anlatacak.