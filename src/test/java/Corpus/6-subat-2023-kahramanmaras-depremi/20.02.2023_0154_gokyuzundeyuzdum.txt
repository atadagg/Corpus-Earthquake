bu deprem beni normal olarak sarstı ama asıl canımı yakma nedenlerinden biri daha önce geçmiş olduğum, gezmiş olduğum, yaşamış olduğum yerlerin yıkılışını duymak oldu. hani canlı bomba saldırılarından sonra derler ya herkes bu saldırılarda hiç bir yakınının ölmeyeceğini düşünür diye. deprem de öyle. iskenderunda uzun yıllar geçirdim. öğrencilik zamanları tabi çevreyi de az biraz geziyorsun. hataya da gidip birkaç yer gördük. şimdi olmayan yerler. ama iskenderun benim ikinci şehrim gibiydi. toksik bir ilişkim vardı iskenderunda. okurken sevmiyordum. şimdi ise özlüyorum. özlüyordum.arkadaşların birer birer sosyal medyada akrabalarına veda mesajları paylaşması üzüyor mesela. yıllarca beraber aynı ortamlarda bulunduğun çocuklar dayılarını, amcalarını, yengelerini kaybetmiş. ufacık çocukların siyah beyaz fotoğrafını paylaşıyorlar. ufacık çocuk bir müteahhit'in işgüzarlığı yüzünden yok artık. bir çok videoda bir çok anım canlandı. yıllarca bulunduğumuz yerlerin etrafı hep yerle bir olmuştu. arkadaşlarımın o dönem çalıştığı binalar, alışveriş yaptığımız yerler, hepsini teker teker görünce üzüldüm. primemall yukarısında bir dönem okula giderken önünden geçtiğimiz evler. şimdi birer mezar hepsi. onlardan birinde oturabilirdik bak. üniversite dönemindeyken bu deprem meydana gelse kaldığımız evlerden biri yıkılabilirdi. depremin ilk gününden beri iskenderunda eda apartmanı adı geçiyor. nedir bu eda apartmanı diye birkaç kez baktım ama bulamadım. sonra deprem sonrası iskenderun videolarını çeken bir hesaba denk geldim youtube'da. 00:51den sonrasına bakarsanız orada bir enkaz göreceksiniz. o enkazda hiç bir tanıdığım yoktu. o enkazın benim için önemi şuydu. orası iskenderunun en güzel yerlerinden biriydi. bizim üni döneminde kaldığımız evlere yakındı. okul çıkışı sahile inerken bazen önünden geçerdik. her geçişimizde bakıp o binanın üst katında deniz manzaralı bir evimiz olduğunu hayal ederdik. düşünsene bir tabut hayal etmişsin. bir insan neden tabut hayal eder ki? öyle bir ülkede yaşıyoruz ki farketmeden ölümü hayal edebiliyormuşuz...