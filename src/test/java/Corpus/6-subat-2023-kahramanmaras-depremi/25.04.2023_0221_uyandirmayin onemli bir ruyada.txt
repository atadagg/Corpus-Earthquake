üstünden 78 gün geçen.aylardır erteledim bu anı, ertelersem; gözlerimde biriken, dudağıma inen tuzlu tadın artık olmayacağını aslında eskimiş olacağını düşündüğümden.yanılmışım. içerken yazarsam gevşer, ağlamam dedim. yanılmışım.çok uzun bir süre gerekecek sanırım eskimesi için, çünkü halen tüm canlılığıyla içimde o ilk günlerdeki hayatta kalmış olmanın, evini ve ailesini kaybetmemiş olmanın suçluluğu.ya da aslında ölümü bu kadar çok düşünüp yine de ölmemiş olmanın ağırlığı...maraşlı diş hekimliği öğrencisi şeyma'nın twiti... ve onun hakkını aramayacağımızın-arayamayacağımızın gerçekliği, hala ama hala kalbimin orta yerinde duruyor.hayat sanırım bana bunu her aşamada yapacak her büyüdüğümü hissettiğimde, karanlıkta kaldığında ''bismillah bismillah'' diye koşarken arkasından korkunç şeylerin geldiğini zanneden o küçük kız değilim ben artık her dediğimde bana aslında çok da büyümemiş olduğumu hatırlatıp duracak.evet, hala kendimi çok önemsiyorum. hayat beni adamdan sayıp bana ders verecek!!''yalnızlık yaşamak'' gibi dünyanın en çekici aktivitesinin korku dolu bir hayat biçimi olduğunu düşüneceğimi söyleselerdi 5 şubat günü ne derdim acaba?ya da o gece ki muhabbetimizde kardeşim deseydi ki abla boş konuşuyorsun kendini bambaşka bir şehirde bulacaksın uzunca bir süre ne kadar dehşete kapılırdım?o gece uyumadan önce son düşündüklerim neydi? beynimden çıkmıyor bu fikir. ne önemi var değil mi?esas olan aslında anneme ve kardeşime o bitmeyen upuzun sallantıda ne diyeceğini bile bilemeyen basirette biri olmuş olmak...annemin dua sesleri ve benim hiçbir şey düşünemiyor olmam...civar illerde yaşayan en yakın arkadaslarımı bile aramayı akıl edememiş olmak...kriz anlarında soğuk kanlı biri olmadığımı ben de biliyordum ama doğrusu bu kadarını hayal etmemiştim.aslında iyice agnostizme evrilen tanrı inancımın bu depremde olduğu gibi ölüme çok yakın bir anda neler hissettireceğini ya da düşündüreceğini hep merak etmiştim.muhafazakar ailede yetişmiş ve kendileri gibi olmam için fazlasıyla çaba harcayan ailemin de beklentisi üzere '' öteki dünya'' korkusu olacak mıydı?ateizm uçağa düşene kadar mıydı?öyle değilmiş bu arada. dinci tayfanın yine klasik bir zırvasıymış o da.hiçbir şey; hele ki acaba ölsem ne olur, cennet cehennem ya da benzeri bir düşünce denizine girmiyor beyin. korku da yok. yalnızca ne oluyorsa olsun da bitsin bu sallantı diyor insan, ben öyle dedim en azından.depremden sonraki ilk gece, arabada 2 battaniye ile dişerim titreyerek uyumaya çalışmam, arabanın sürekli sallanması, tvlerde artçılar 1 yıl olabilir demeleri...korkudan ailece eve giremeyeşimiz, bir kısmımızın şehirden ayrılması, aslında gece tüm kentin hayalete dünüştüğünü fark etmemiz...öğlen olan depremde sokaktaki çığlık sesleri, ayağıma giyemediğim ayakkabılar, yağmurda ıslanan çoraplarım...insanların sokaktaki halleri, herkesin yüzündeki o bezgin ve şaşkın ifade...ve en son kaçıncı haftaydı hatırlamıyorum twittera düşen gövdesinin altı olnayan bir kadın cesedinin göeevlinin elinde savrulması... aslında saçlarının savrulması. onun da bir zamanlar saçların rüzgarda savrulurken yaşanılan hazzı hissettiğini bilmek...adıyamanda 3 dr kardeşin yanyana gömüldüğü isimlerinin yazıldığı o tahta parçaları...adıyamanda hastane koridorlarındaki cesetlerden ayağında ten gösteren siyah çoraplardan olan o kadın...sokak kedisi youtube kanalının aslında hala altında altında cesetler olan binaalrın önünden geçmesi...maraşta sokaklarında ergen halimizle yürüfüğümüz o sokakların artık birer enkaz olduğu gerçekliğiyle yüzleşmek...ve liseden ama daha çok dersaneden arkadaşım ahmet'in ölümü ama aklıma gelen ilk şeyin ne kadar efendi bir çocuk olduğu! efendi çocuklar ölemez ya!ya da o yatılı okul boyunca kızdığımız, bazen dalga geçtiğimiz bir türlü anlaşamadığımız o garip, okuldan yurttan belki de kimsenin pek sevmediği bircan'ın aslında kendisini belki de hayatta en çok seven kişiler olan anne ve kardeşini kaybetmesi ve benim aramaya cesaret edemeyip yalnızca mesaj atarak taziye dilemem. ne çok korkmuşum yahu.yakın aile ya da çok yakın arkadaş çevremden ölenim yokken bile. annemin olmamasını ilk kez bu kadar ciddi tahayyül edebilmiş olmak ne kadar zormuş?! hatırlıyorum da en son 6-7 yaşlarında rüyamda öldüğünü görmüştüm de rüyadan hıçkırarak uyanmıştım. hakikaten ya benden önce ölürse?ve daha yüzlerce an... çok zordu...hala zor.şu ana kadar hiçbir olay ya da kişi hayatımı öncesi ya da sonrası diye ayırmamıştı.ama artık depremden öncesi ve sonrası var.asla öncesi gibi pervasız olamayacak bir sonrası beni bekliyor.hepimizi bekliyor.zor ve karanlık, korkuyorum.