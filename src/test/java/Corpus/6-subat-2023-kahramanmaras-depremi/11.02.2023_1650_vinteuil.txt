yeryüzünde başımızı sokacak yerimiz olsun diye çoğumuz yıllarca çalışıp, biriktirip, borçlanıp, karınca kararınca bir ev sahibi olmak için uğraşır dururuz. dam, ev güvendir. başımızı sokacağımız evler, sığınağımızdır. sahip olmak, mirasla gelmediyse, genel olarak yaşamsal hedef gibidir. çalışır didinir, sahip olmak için uğraşırız. erişince başımız göğe çıkacak sanırız. öyle ya, elalemin evine paralar dökmek, göçebeler gibi o evden o eve yer değiştirmek, başkasının ağız kokusuna katlanmak gibidir bir ölçüde. başımızı sokacak ev, o paralar sayıp aldığımız, borçlarını bile tamamlamadığımız ev, biz böyle istemesek de bir gün bize mezar olabilir. üstümüze yerin kükremesi ile iki dakika içinde yıkılıverir. boş vermişliğin, kaderciliğin, alın yazıcılığın tükenmediği, rantçılığın, fırsatçılığın, aç gözlülüğün bitmediği memleketimizde mezarlara yatırım yapmaktan öte nedir ki eve yatırım yapmak. yoksullukla, cehaletle güçlenen bir çark vardır, o hep öyle döner. mezarlar ürettirir, gelecekteki sahiplerine güzelce pazarlanır. yatırımı doğru yere yapan insanlar olmak; bilgiye, bilime, eğitime, yetkinliğe, yeterliliğe, gerçeğe saygı ile başlar, geleceği doğru yönde şekillendirmek için eyleme geçmekle sürer. toplu, organize bir çaba gerektirir. bana kalırsa ülkece ancak böylece betonlara ağıt yakan bir halk olmaktan kurtulabiliriz.doğdum kader, yaşlanıyorum kader. kader, artık yeter!