99 depremini merkezinde, adapazarı'nda yaşamış biri olarak deprem haberini alır almaz yola koyulduk. hatay'a varana kadar orada yaşayabileceğimiz olası travmalarımızdan bahsediyorduk… hatay'daki yıkım ile ilgili hiçbir bilgimiz yoktu ve biz durumu hafife alıyorken dolaylı yoldan olası anksiyetelerimiz için de önlem almış oluyorduk…şehre girdik; depremi değil, felaketi gördük…ve inanın ne anksiyete ne de geçmişten gelen travmalarıma vaktim oldu. o manzara karşısında nefes aldığım için, yanımdaki arkadaşıma dokunabildiğim için şanslı hissediyordum kendimi… hiç kimse yoktu bizden başka…enkazların içindeki o sesler hâlâ kulaklarımda…oradaki çaresizliği anlatabilmem mümkün değil. zira hiçbir cümlenin oradaki acıyı betimleyebilmesi, hiçbir yaşanmışlığın oradaki travmaya eş değer olması da mümkün değil.ülkesini ve bu ülkeye ait olan her şeyi çok seven bir insanım; umarım bu sondur.umarım, bir daha insanlar kaybettikleri yakınlarının cansız bedenlerini buldukları için sevinçten ağlama çaresizliğini yaşamazlar…edit:imla.