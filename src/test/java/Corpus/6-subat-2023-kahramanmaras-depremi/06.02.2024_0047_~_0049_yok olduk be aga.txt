bu başlıklara depremle ve kaybettiklerimle ilgili çok uzun yazılar yazıp yazıp siliyorum ama bir türlü içimi tam olarak dökemiyorum.ben ve çevrem dahil olmak üzere çok sayıda insan için deprem öncesi ve sonrası şeklinde çok kötü bir dönüm noktası oldu. bir yıl önce olduğu gibi yine memleketteyim, aynı ev, aynı oda ve aynı yataktayım ama ne ben ne memleket bir yıl önceki gibi değil. yakınlarının vefat ettiği ebrar sitesi enkazını görüyor olmak, çocukluğunun geçtiği sokakları çok zor tanıyor olmak, şöyle bir baktığında manzaranın tamamen değiştiğini farketmek insanı çok yaralıyor.bunlar dışında bahsetmek istediğim daha doğrusu küfretmek istediğim çok şey var ama o konulara girecek halde değilim, o yüzden bu kısımı sizin hayal gücünüze bırakıyorum.