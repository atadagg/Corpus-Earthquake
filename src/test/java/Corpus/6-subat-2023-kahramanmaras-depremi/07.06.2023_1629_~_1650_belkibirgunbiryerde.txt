hayatımı ikiye bölen deprem. ondan öncesi ve sonrası var artık. bazen hala inanmakta zorluk çekiyorum gerçekliğine. gerçek miydi o uykudan ilk uyanış hali, gerçek miydi şimdi biter dedikten sonra bi anda daha büyük bir şekilde vurması. bütün odanın kafama geçmesi. merdivenlere koşmamız. dışarda yağan kar. evin önüne çıkınca bir daha sallanması. insanların nereye gittiğini bilemez şekilde ordan oraya gitmeleri. sabah hastaneye çağrılmam. ameliyat esnasında diğer büyük depremin yaşanması. hastaları tahliye etmemiz. sonrasında eve girememek. sürekli sürekli sallanmak. hasar tespiti beklemek, hasarsız çıkınca eve gitmek ama korkudan uyuyamak ya da bütün aile birlikte uyumak bu arada hatay depreminin yaşanması. hangi psikolojiyle yaptığımı bilmediğim evden çıkmayacağım inadı. babamın sen çıkmazsan ben de çıkmam demesi. sürekli yeni deprem bekleniyor haberleri. kayıplar, haber alamamalar. çok şey yaşandı çok şey.