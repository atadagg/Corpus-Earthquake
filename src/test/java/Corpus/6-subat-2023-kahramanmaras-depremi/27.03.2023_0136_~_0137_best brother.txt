içim yanıyor sözlük. herkes içine attı, herkes unutmaya çalıştı. bir gecede onbinlerce hayat, hayal söndü. içim yanıyor. arkadaşlarım, akrabalarım öldü ama ben dahil herkes bir şekilde normalleşmeye çalıştı. ailesini kaybedenler; annesini, babasını, çocuğunu, kardeşini kaybedenler bile normalleşmeye çalışıyor. normal olduk sanıyoruz ama değiliz. hala şoktayız ama düzeldik zannediyoruz. ölümü çok normalleştirdik. ölüm kanun ama bir gecede bu kadar insanı kaybetmek çok zor. ben sadece çekirdek ailemde kayıp olmadığı için şükrediyorum ama çok acı hikayeler var. bu konunun gündemden düşmesi de aşırı canımı sıkıyor. insanlar hala çadırlarda, konteynerlerde kalıyor ama ülkenin gündemi tamamen seçim oldu. 1 ay önce yazdığım şey gerçek oldu. kısa bir sürede deprem gündemden düştü. biz insanlığımızı kaybettik sözlük. biz birbirimize düşman olduk, kutuplaştık, bölündük. o kadar hastalıklı zihinlere sahibiz ki hepimiz siyasi tartışmalara daldık. 1 ay önceki dayanışma tamamen ortadan kayboldu. kaybedenler acısıyla baş başa kaldı. ben artık kazanmak istiyorum. ben yeterince kaybettim, bundan sonra kaybetmek istemiyorum.