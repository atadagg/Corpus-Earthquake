bir sene olmuş, o gün ve sonraki günler yaşadıklarımı sıcağına sıcağına not ettim, ama şimdi okuyunca yaşadıklarıma dair hiçbir şey söylemiyor o gün yazdıklarım. belki de sıcağına sıcağına yazmak, duygu taşkınlığını yazıya dökmek, başlı başına adilik. acıyı sıradanlaştırma adiliği. şimdi yazsam hâlbuki ne güzel yazarım, ne güzel anlatırım. ama içimden gelmiyor, ben artık o günden kaçmak istiyorum, yaşadıklarımı yine bir acı pornografisine dönüştürmekten korkuyorum. yaşadık ve bitti. bilmiyorum, belki de gerçeklere kendimi inandırmaya çalışmanın korkunçluğunu hiçbir şekilde anlatamam. gerçekliğin içinde olmak ona inanmak için yeterli olmuyor maalesef.