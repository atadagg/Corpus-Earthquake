bu gece saat 4.17 itibarıyla üzerinden bir yıl geçen deprem. bu bir yılda ben en az on yaş büyüdüm. hayata bakış açım artık bambaşka. yaşadıklarımı hala hazmedemiyorum. çocukluğumun geçtiği evimizi, şehrimizi arkamızda bıraktık. bazı geceler rüyamda eski evimizi görüyorum. en son gördüğüm rüyada, ben satjdan dönmüşüm sokağın başından geliyorum. annem balkona çıkmış bana el sallıyor. okuldan erken gelmiş. suratında kocaman bir gülümseme. mahallemiz aynı 5 şubat'ta bıraktığımız gibi. aklımdan geçiriyorum, demek ki biz taşınmamışız, demek ki deprem olmamış. her şey o kadar rutin ve gerçekçi ki. seviniyorum. sonra birden uyanıyorum. uykuyla uyanıklık arasında gördüğüm şeyin rüya olduğunu anlayınca hıçkıra hıçkıra ağlamaya başlıyorum. kalbim o kadar doluyor ki. gerçekten hazmedemiyorum. kabullenemiyorum.en yakın arkadaşım bu dünyadaki her şeyini kaybetti. annesini, kardeşini. onun yanında anne demekten utanıyorum, onun yüzüne her bakışımda ben o geceyi, çaresizliğimizi hatırlıyorum. melek kalpli arkadaşım mervem, elmayı çok severdi mesela. pazardan aldığımız meyve poşetleri duvarın kenarında durur hep. ben mutfağa her girişimde, o poşetin içindeki elmaları her görüşümde onu bizden alanın 6 şubat olduğunu hatırlayıp kahroluyorum.bir yıldır gece sabah beşe altıya kadar uyuyamıyorum. deprem olacak korkusu yüzünden değil, zihnimdeki düşünceleri susturamıyorum. koridorun ışığı hep açık. uykuyla uyanıklık arasında sabahı zar zor ediyorum. yanı başımda bir su şişesi, her gece telefon dolu olduğu halde şarjda giriyorum yatağa. ben bir yıl boyunca, geçen bu 365 gün boyunca o su şişesine, şarj olan telefona her bakışımda istemesem de 6 şubat'ı hatırlıyorum.ben bu yükü ne zaman omuzumdan atarım, bu acı ne zaman son bulur bilmiyorum.bildiğim tek şey ben evimi, memleketimi, arkadaşlarımı, bıraktığım her şeyi çok özledim.