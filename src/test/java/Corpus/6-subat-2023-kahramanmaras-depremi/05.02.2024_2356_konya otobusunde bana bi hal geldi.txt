oturduğun yerden 1'den 53 bine kadar saymaya kalksan gününü sadece bu işe ayırman gerekir. dile kolay, işte bu sayı kadar insanı toprağa verdik. yer, gök ceset doldu. her birimiz farklı şehirlerde yaşıyor olsak da, aradan geçen 1 yıllık süreçte hayat devam ediyor gibi görünse de, hiçbirimiz 6 şubat depremlerinden önceki ruh halimizde değiliz. en ufak depremde dahi aklımız gidiyor. oradaki insanlar hala konteynerlerde yaşıyor. barınma sorun, ısınma sorun, yemek sorun, su sorun, duş almak sorun, kılım kıyafet sorun, çocukların okulları sorun, psikolojik travmalar sorun, teslim edileceği açıklanan konutların yüzde 1'inin yapılması sorun. 53 bin insanımızı aynı gün içindeki iki depremde yitirdiğimize mi kahrolalım, deprem bölgesindeki sorunların hala giderilemediğine mi yanalım, yaşananlardan hala hiçbir ders çıkarılmamasına mı kahrolalım, ne yapacağımızı biz de şaşırdık. depremin yıl dönümü diye öyle duygusal fon müzikli reklam filmleri çekmekle olmuyor maalesef bu işler! ölen öldüğüyle kalıyor, acılar da baki kalıyor.