kıyamet gibi anlardı. ilk depreme yatağımda uyanıkken yakalandım. hemen anne babama koştum. onlar uyuyordu. bir elimle annemi, bir elimle babamı sardım. 11. kattaki apartmanda öyle bir sallandık ki hayatımın en büyük çaresizliğini orada yaşadım. üçümüz daha önce hiç sarılmadığımız gibi sarıldık. hala parmaklarım, tırnaklarım acıyor kenetlenmekten. çaresizce bir dakikanın üzerinde sallandık. bina dayandı bu acımasız sarsıntıya, kurtulduk. kurtulamayanlar için çok üzgünüm. bebekler, çocuklar, anneler, babalar, yaşlı insanlar. öldüler. çok üzgünüm. 40 saatin sonunda herkes bir şeyler söylemiş. akıl verenler olmuş, iyi dilekte bulunanlar olmuş, devleti koruyanlar ve eleştirenler olmuş, iyi binalar yapmak gerek diyenler olmuş. ben hislerimi kaybettim. başka bir realitede yaşıyorum. sadece bir duyguyu yoğun bir şekilde hissediyorum o da büyük bir üzüntü.