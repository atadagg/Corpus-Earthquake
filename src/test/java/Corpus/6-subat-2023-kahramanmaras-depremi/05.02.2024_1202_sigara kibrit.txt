istanbul; doğu roma'nın, osmanlı'nın başkenti, türkiye cumhuriyeti'nin gözbebeği, roma'nın halefi, ankara'nın selefi, iki farklı kıtada toprağı, ortasında boğazı bulunan, jeopolitik konumu eşsiz, harika kültür ve tarihe sahip dünyanın en önemli şehirlerinden. keşke bu kadar önemli olmasaydı. nüfus, kaynak, sermaye, ekonomi, işgücü, sanayi olarak bu kadar dar alana toplanmazdı, hem istanbul'a hem de o kadar insana yazık edilmezdi. belki de çok önemli olmasına rağmen yazık edilmeden, doğası, tarihi yapısı, silüeti bozulmadan anadolu ile arasında dengeli paylaşım yapılabilirdi. istanbul'un ekonomik açıdan ne kadar önemli olduğunu resmi verilerle, diğer şehirlerle kıyaslayarak anlatacağım. türkiye ihracatçılar meclisi'nin verilerine göre 1 ocak 2023 - 31 aralık 2023 arası istanbul'un ihracatı 95.90 milyar dolar. aynı dönemde istanbul'dan sonra en çok ihracat yapan 10 şehrimiz ve ihracat tutarları;2. kocaeli - 18.72 milyar dolar 3. bursa - 16.20 milyar dolar 4. izmir - 13.91 milyar dolar 5. ankara - 12.26 milyar dolar 6. gaziantep - 10.07 milyar dolar 7. sakarya - 5.71 milyar dolar 8. manisa - 5.56 milyar dolar 9. denizli - 4.19 milyar dolar 10. konya - 3.30 milyar dolar 11. mersin - 3.23 milyar dolar istanbul'dan sonra en çok ihracat yapan 10 şehrin ihracat tutarı yaklaşık 93.20 milyar dolar.başka bir deyişle, 2022 tüik verilerine göre istanbul 16 milyon nüfusa sahipken, istanbul'dan sonra en çok ihracat yapan 10 şehrin nüfusu yaklaşık 26.7 milyon. yani istanbul'dan nüfus olarak % 68 daha fazla nüfusa sahip 10 şehir, istanbul kadar ihracat yapamıyor.bambaşka bir deyişle, maliye bakanlığı, chp, bm gibi çeşitli kaynakların, çeşitli kriterlere göre hesapladıkları 6 şubat 2023 kahramanmaraş depreminin ülkemize maliyetinin 100-130 milyar dolar arasında olacağı tahmin ediliyor. peki 1 ocaktan 31 aralık 2023'e yani 2023'te tüm türkiye'nin ihracat tutarı nedir? 221 milyar dolar.çok başka bir deyişle 6 şubat 2023 kahramanmaraş depreminin etkilediği 10 şehrin nüfusu yaklaşık 14 milyon, bu 10 şehrin alanı ise yaklaşık 100 bin kilometrekare. istanbul'un nüfusu ise 16 milyon ve alanı yaklaşık 5.500 kilometrekaredir. yani maraş depremlerinden daha fazla insan, çoook daha dar bir alanda bu depreme yakalanacak.istanbul'un hissetmediği, etkilenmediği depremin bu kadar korkunç maliyeti ve etkisi varken, bir de istanbul'un etkilendiği depremin maliyetini, etkisini düşünün. ayak tırnaklarınızdan saç diplerinize kadar karıncalanma oldu mu? gece, ıssız bir sokakta, aç ve saldırgan bir köpek sürüsüyle karşılaşmış gibi kalbinizin atış hızı arttı mı?