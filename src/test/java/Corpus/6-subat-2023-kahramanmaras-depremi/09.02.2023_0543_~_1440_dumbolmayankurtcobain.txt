mümkün mertebe formata uygun entry yazmaya çalışırım. şu eski kafalı dedikleri var ya o benim işte. ama bugün bunu yapmayacağım. bu entryde duygularımı, sadece hissettiklerimi yazacağım. ben iktisadi ve idari bilimler fakültesi mezunu bir adamım. olayları bütün açılarıyla görebilmek maksadıyla eğitildim. bürokrat olmak için yetiştirildim. en büyük hayalim türkiye cumhuriyeti'ne, canımdan bile çok sevdiğim vatanıma hizmet edebilmek. ya da edebilmekti. ömrümün neredeyse tamamını akp iktidarıyla geçirdim. cumhuriyet mitinglerini de ergenekon davasını da gezi direnişini de 15 temmuzu da gördüm. akp iktidarı döneminde gördüğüm onca pisliğe, sistemin içinden taşan onca irine rağmen inancımı hep korudum. kamu görevlilerinin içinde atatürkçü kadroların hala var olduğuna dair inancımı. saklanıyorlardır dedim. doğru zamanı bekliyorlardır dedim. vakti geldiğinde halkın yanında olacak kurmaylar vardır dedim. gördüm ki yokmuş. bir makamın ya da bir görevin özü nedir? bunun cevabı şüphesiz ki halka hizmet etmektir. devlet aracılığıyla halkına hizmet etmek. devlet görevinin özü budur. eğer sana bir emir verilmişse ve bu emir senin görevinin özüne aykırıysa, halkına zarar verecek nitelikteyse bu emri yerine getirmeyeceksin. çünkü bu emir hukuken üstünün verdiği, yapman gereken bir emir olsa da toplum vicdanı ve makamının özü gereğince üst-ast zincirini kırıp yapmaman gereken bir emirdir. bu noktada devlet görevlisi olarak inisiyatif alıp halkının yanında hareket etmen gerekir. devlet kazım karabekir'e de atatürk'ü tutuklama emri vermişti. uyguladı mı? emri kırdı ve halkının yanında hareket etti. etik açıdan bu yorum yetmediyse eğer bir de ilahiyat açısından yorum getireyim. islam dininde yardıma muhtaç olanlara yardım etmek esastır. bu allah'ın emridir. ve siz neredeyse tamamı müslüman olan türk ordusunu kendi milleti ölürken pasifize ettiniz. hayat memat meselesi olan 24 saati bir muhterisin dudaklarından çıkan emir dışında hiçbir haltı becerecek kapasiteye sahip olmadığınız için bu vatanın evlatlarına kaybettirdiniz. bu zaman kaybı bize can kaybı olarak döndü. beceriksizliğiniz ve korkaklığınız bu milletin canından can gitmesine sebep oldu. bunu sadece erdoğan'a söylemiyorum. inisiyatif almayan bütün komutanlara, bürokratlara, bu vebalin altına giren bütün kamu görevlilerine söylüyorum. türkiye cumhuriyeti'ni bütün dünyaya kepaze ettiniz. insanımızı ortada bıraktınız. sizi tarih affetmeyecek. itibarınızı kaybedeceksiniz. adınızı kaybedeceksiniz. kimse anmayacak sizi. getirdiğiniz karanlık bir gün sizi de boğacak. inşallah bir gün cumhuriyetin aydınlık yüzünü görecek kadar yaşarım ve bu amaca hizmet edecek şerefe nail olurum. son olarak şunu da ekleyeyim. yazdıklarımdan ötürü beni tutuklamaya çalışırsanız o kelepçeleri şeref madalyası gibi taşımayan sizden de beter kifayetsizdir.