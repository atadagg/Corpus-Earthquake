bu başlığı ben açtım. biraz içimi dökmek istiyorum. deprem başladığı anlarda uyanıktım. ev hafif gitti geldi hemen anladım kendimi sokağa attım. 98 ceyhan depremini yaşamak bir nevi tecrübeydi. o depremde dayımı kaybetmiştim.bu başlığı açarken şoktaydım. hala sallanıyoruz, sağda solda yıkılmaya başlayan binalar var, ben elimde telefon, sersem gibi depremi yazıyorum. bir an hengamenin ortasında kaldım. 0 derece üzerimde ince bir tişört ile sokaktaydım. insanlar toz bulutunun içinde kaçışıyordu. panikle aracıyla uzaklaşmaya çalışan bir vatandaş, depremden kendini sokağa atmış yaşlı bir adama çarptığını hatırlıyorum. kimse ne olduğunu anlayamıyordu. korku filmi gibiydi. kaos vardı. 10 dakika içinde toz bulutunun kalkmasıyla acı gerçek tokat gibi çarptı.enkaz... onlarcası. ve o enkazların altında boğazları yırtılırcasına bağıran insanlar. yüzlercesi binlercesi gruplar halinde çığlık atıyor, yardım istiyordu. buraları daha fazla yazamayacağım. en çok zoruma giden şey, aldığımız havanın bile vergisini alan devlet bizi terk etti. devlet evlatlarına sahip çıkmadı. açta açıkta kaldık. gözlerimiz asker aradı. gelip başımızda durması bile psikolojik olarak güven verirdi. istanbul, adana, bingöl, van depremlerinde askerin önemini herkes anlamıştı. ama hatay'da maraş'ta kışladan çıkmadı.