izmir'de yıkılan bina sayısı 58'di. 2 gün insanlar umutla bekledi, 3. günden itibaren umutlar azaldı, 4. günde dostlarımın yakınları ölü olarak çıkartıldı. 5. günden itibaren artık bitmişti. bu rakamlar 100+ kişinin öldüğü ve sadece 58 binanın yıkıldığı depremde "yeteri kadar iş makinesi ve insan var." denilen sistemde gerçekleşti.10 tane ili etkileyen, 6 bin+ binanın (11 bin+ binadan söz ediliyor) yıkıldığı bir ortamda en önemli farklarsa yetersiz insan ve ekipman sayısı ile birlikte bazı yerlerde operasyonun geç başlaması. mesela hatay'a daha 2. gün mü geldiler, 3. gün mü geldiler bilmiyoruz yani o başlangıçtan itibaren süre kaybı var.dahası şu an benim 2.5 sene önce gözümle gördüğümle bugün internette gördüğüm fark izmir'de önce binanın altından üstünden sağından solundan tüneller kazarak herkesi ölü veya diri iş makineleri kullanmadan çıkartma çabası varken bugün "sesimi duyan var mı?" kısmı soruluyor, muhtemelen ses geliyorsa sese doğru gidiliyor. eğer ses duyulmazsa öncelikli olarak ses gelindiği haberi gelinen başka binalara gidildiğini düşünüyorum. bu "60. saatte çıktı vs." gibi umutlu haber geçilmesi değil, tesadüfen bulunması kısmı eleniyor. yani ortaya bir eleme usulü konuluyor.1. gün 2 bin+2. gün 4 bin+3. gün 9 bin+ giden ölü sayısı var. izmir'de çalışmalar 1 haftada bitmişti, burada bütün cenazeleri çıkartmak şu görünen tabloda 15 günde biteceğini düşünmüyorum. ölü sayısını hakkında bir fikrim var lakin söylemek istemiyorum. (ki bu ölü sayısına kendi cenazesini kendi çıkartıp ilk bulduğu kefenle gömenler "mesela arabanın arkasına cenazesini koyup giden bu kişi bir örnek", yaralı şekilde çıkıp sonradan ölenler, deprem sonrasında kalp krizi gibi ölenler, açlık veya hastalıktan ölenler, kayıp olanlar gibi rakamlar muhtemelen gölcük depreminde yaşandığı gibi dahil değil.) insanlarız "açız, su bulamıyoruz, kalacak yerimiz yok, tuvalet yok." gibi söylemlerine bile girmiyorum. bu kadar sistemin çöktüğü bir tabloda bundan sonra oluşacak en büyük olay salgın hastalıkların başlaması.izmir'de bütün ağır hasarlı binalar yıkıldı mı bilmiyorum ama bu binaların yıkılması 2 seneyi bulmuştu. böyle büyük bir depremden sonra ayakta kalan az sayıda binanın kaçı hafif hasarlı "yani tehlike arz etmeyen" statüsündedir siz tahmin edin. bütün enkazı izmir'de 1-2 ayda toparladılar ama buradaki enkazı ne kadar sürede toparlarlar yani hiçbir fikrimiz yok. şu an o bölge hani sıfırdan hayata başlıyor gibi bir durumda.şu anki mevcut rakamlara bakılırsa dünyanın en fazla maddi kayıplı depremlerinden ilk 20'ye rahat girecek gibi gözüküyor, türkiye tarihinin en fazla can kayıplı depremi olabilir. ne tesadüftür ki bu coğrafyanın tarihinde en can alıcı depremler (rakam geçilenler arasında, mesela 14 aralık 557 istanbul depreminde rakam yoktur.) yine adana/antakya civarında olmuştur. * * *