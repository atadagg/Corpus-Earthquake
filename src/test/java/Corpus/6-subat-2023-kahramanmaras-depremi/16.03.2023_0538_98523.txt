hayatımı baştan sona değiştiren, yine de hayatımı bana bırakan deprem.şansım yaver gitti ve ölmedim. ayağa kalktım, her şeye sıfırdan başladım diyemiyorum. kafamın içindeki bilgiler bana gayet güçlü bir şekilde hayata yeniden başlamak için imkan sağladı. bundan bir süre önce bu konuda bir entry yazmıştım penceresiz, sıvasız bir ekmek damında, eksi ondört derece soğukta, kardeşimle beraber yaktığımız kütüğün sıcağından faydalanmak için tavuk döner gibi bir sağımızı bir solumuzu ısıtmaya çalışırken. (bkz: #148974698)saha raporu vereyim, o entryden sonra yeni bir şehre taşındık, sıcakta ve güvendeyiz. su içmek istediğimiz zaman gidip marketten alabiliyoruz ki bu büyük bir olaymış. konforumuz yerinde, ev sahibimizle ve yeni komşularımızla gayet iyi anlaşıyoruz.tek sorun, ben bu şehirde kimseyi tanımıyorum lan... oturup kahve içecek kimsem yok, daha kötüsü ben buna çok alışığım. akşamları çıkıp kuzenlerimle ve arkadaşlarımla bir yerlerde kahve içip laflamaya. onu çok özledim.umarım bir daha asla o cehennemi yaşamayız. ben hayatta hiçbir şeyden korkmam. hiçbir şey beni tereddüde sürükleyemez. hayatımda ilk kez korktum ben. ilk kez çaresiz hissettim. topuklarımı yere bastığımda beni kimse yıkamaz diye düşünen bir adam olarak, topuklarımı bastığım yerin bile altımdan kaydığını hissetmenin ne demek olduğunu size anlatmam öyle imkansız ki...