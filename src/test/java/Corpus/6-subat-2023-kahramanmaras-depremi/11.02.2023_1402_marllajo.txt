4 ay önce sıçarlar böyle ülkeye deyip deli deli yurtdışında iş aramaya başladım. çok zor oldu, çok emek verdim ve bir iş buldum kalktım yurtdışına geldim. deprem oldu. şimdi ne orada ne burada olmaklı gurbetçi aforizmaları sıçmayacağım fakat bir yanım bu ülkenin bir bok çukuru olduğunu gördün doğru karar verdin çalış işte yurtdışında diyor, bunu diyen yanımla işe gidiyorum ama kulağımda kulaklık sürekli haberleri takip etmekten kendimi alıkoyamıyorum. asla işe konsantre olamıyorum, türkiye'deki gibi bir etkisi de olamadığı için bu konunun yurtdışında hiçbir iş arkadaşım beni tam olarak anlamıyor hatta ve hatta 3. günün sonunda hala moralim çok kötü diye fazla olmaya başladığımı hissediyorum. bu kadar kişisel hayata iş yaşam dengesine önem verilen bir ülkede dahi yas süresi 3 gün sanırım, gün içinde toplantılara girmem, yeri geldiğinde espri yapabilmem ya da gülebilmem mi gerekiyor? tabi ki bana istediğin kadar zaman ayır kendine, dilersen ülkene git bir süre deniyor fakat daha 4. ayımda olduğum bir işte bunu yapmaya korkuyorum, ya sonrasında kovulursam, geri kalırsam, işleri yapamaz da geri dönmek zorunda kalırsam duygusunu aşamıyorum. bir yanım da döndüğün yer yine senin ülken olacak iyisiyle kötüsüyle diyor ama o kadar çaresiz ve güçsüz kalıyorum ki haberlere dışardan bakarken. bir suçluluk duygusu oluşuyor karnımda ve gitmiyor kesinlikle. buradan orada olan ahbap'a para yolluyorum ama yine de çok yetersiz hissediyorum. ben neden orada değilim? bencil miyim? ülkemi yeteri kadar sevmiyor muyum? fırsatım olsa giderim diyen arkadaşlarım yeteri kadar çabalamıyor mu yoksa aslında gitmemek mi daha doğruydu? depremdekilere yardım etmek için çalıştığım firmadaki türkler olarak bir kampanya düzenledik. müşterilerimizin de yardım edebilmesi için banner'lar hazırladık. bir ucundan tutmak demek böyle bir şey mi? sahaya gitmeli mi? bu soruları 1000 kere aklımdan geçirerek, uyumaya utandığım dakikalar geçiriyorum. 99 depreminden beri 1 adım ilerleyemeyen ülkeme geri dönmemek istemekten dolayı kendimi suçlu hissede hissede geçecek bu dakikalar daha. böyle böyle bir yaşam, coğrafya kaderdir yerini değiştirsen bile değişmiyor. gene aynı acı belki daha da komplike hale gelmişi yaşanıyor.