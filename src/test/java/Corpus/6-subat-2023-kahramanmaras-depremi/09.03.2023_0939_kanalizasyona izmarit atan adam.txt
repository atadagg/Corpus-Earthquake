üzerinden bir ay geçmiş, tarihimizin en büyük yıkımına sebep olmuş, sanırım ülkenin sadece en batısında hissedilmemiş korkunç depremler.bu depreme kayseri merkezde ikisine de evde yakalandım. ilk olan depremde uykudaydım ve evdekilerin bismillah seslerine uyandım. idrak etmem bikaç saniye aldı ve nerdeyse 90 saniye kadar salladı. kayseri'de hava sakindi ve lapa lapa kar yağıyordu. evet bitmek bilmeyen bir depremdi. benim bildiğim tüm depremler başlar ve idrak edene kadar 10-15 saniyede biterdi. bu deprem öyle değildi. bina başıma yıkılacak sandım. ama bir taraftan da depremin merkez üssünün başka bir yer olduğunu tahmin ettim. çünkü kayseri'de daha bi dalgalı ve enerjisiz salladı sanki. bunu hissettim. sonrasında hızlıca hazırlanıp aşağı inerken sözlüge bi bakayım dedim 7-8 tane başlık vardı, deprem heryerden hissedilmiş. telefonu cebime koydum ve bir yerlerin yerle bir olduğunu, cok fena yıkıma sebep olduğunu daha depremin 4. dakikasinda anladım. o gün saat 8 e kadar arabada ve mahalledeki camide oturduk. sonra hadi gidelim eve dedim. deprem bir defa olur. maraş'ta oldu bitti. bir daha olmaz dedim. erken saatlerde durumun vehameti belliydi ama yıkımın boyutu henüz belli değildi. eve gitdikten sonra duvarlardaki catlaklara baktik ve biraz oturduktan sonra 2 saat kadar uyudum ve ardından belki daha fazla sallayan o ikinci deprem balkonda sigara icerken yakaladı. aynı hissiyatı gündüz gözüyle ve ayıkken yaşamak daha korkutucu bir durumdu. 15 katlı binadan gelen o çatırtılar hala kulağımda. hem çocuklar için hem yetişkinler için korkunç bjr travmadı. aklımdaki bütün deprem algısını komple yerle bir etmişti. aynı büyüklükte ikinci bir deprem sadece 10 saat sonra nasıl olabilirdi ki. bu defa evden çıkıp köye gitmeye karar verdik. kayseri merkezinde trafik kilitti. herkes biyerlere kaçıyordu.3 gün daha köyde kalarak şehirden ayrıldık. 10 gün izne gelmiştim kayseri'ye ve kucağımda koca bi travmayla döndüm.ilk deprem anında yataktan kalkıp sadece yere oturabildim. çökmek,kapanmak aklıma bile gelmedi. nasıl bir şok hali olduğunu şimdi daha iyi anlıyorum. ikinci depremde yan odaya geçip ufaklığı da kucağıma alıp kanepenin yanına çökebildim. şimdi depremlerin üzerinden bir ay geçmiş, hala diken üstünde gibiyim ve hala sallanıyor gibiyim. en ufak çıtırtıda yüreğim ağzıma geliyor. bakalım bu korkuyu nasıl atlatacağız.ölenlere rahmet,kalanlara sabır...