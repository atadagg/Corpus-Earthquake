istanbul'da olan bir arkadaşımın, depremde hasar görmüş evinden eşyalarını kurtarabilmek için depremden yaklaşık 10 gün sonra araçla hatay'a gittik.gece geç saatlerde hatay'a vardık. iskenderun'un yukarı tarafından gittik, belen geçidi'nden geçtik o kadar büyük bir yıkım görünmüyordu. ama antakya'ya girişimiz tam bir felaketti.antakya'nın girişindeki uzun yol boyunca ortalık zifiri karanlıktı. binaların bazıları yan yatmıştı bazıları enkazdı. yol toz toprak ve taş doluydu. araçta yalpalaya yalpalaya ilerledik. ağaçlar yağan tozdan bembeyaz olmuşlardı. kırılmış camlardan, açılmış pencerelerden dışarıya perdeler uçuşuyordu. hiçbir yaşam belirtisi yoktu. hatay'ın o geç saatlerde bile canlı olan yollarının bu halini görmek inanılmazdı. korku filmi gibiydi.il meclisi binasının oradan geçtiğimizde nereye geldiğimizi anlayamadım (oraya geldiğimizi de arkadaşım söyledi).. polis asker ve itfaiye gibi kurumların araçlarıyla dolu bir meydandaydık. yerler tamamen toprakla kaplıydı. nehrin üzerinde bir köprü vardı, o anda o şartlarda nasıl yapılmışsa ışıkla aydınlatılmıştı. armutlu civarında uzaktan bir araç gelirken zifiri karanlığın içinde farları gökyüzüne kadar havalanmış toz bulutunu aydınlatıyordu. şehir toz içindeydi. sokaklarda darmadağın çöpler vardı. inşaat demirleri yollara sarkmıştı. bir kenara çekip sabah olmasını bekledik. sabah gün ışıdığında felaket daha görünür oldu. antakya yerle bir olmuştu. bizim gittiğimiz zamanda can kurtarma için bir koşuşturma yoktu. enkazdan eşyalarını almaya çalışan insanlar vardı. bir de ara sıra sokakta devriye atan asker ve polis vardı. arkadaşım evine girdi ve eşyalarını toplamaya başladı. ben de bu sırada armutlu civarında şehri dolaştım.insanlar burada bir felaket yaşamıştı. o korkunç anda neler yaşadılar neler hissettiler düşünemiyorum. bakıyorsun odanın tabanı aşağı uçmuş. binanın yan duvarı çökmüş, binanın yarısı yok, yan yatmış (1, 2 gibi). bir de arkadaşların anlattığına göre o gece gök gürültülü sağanak yağışlı ve yer yer dolu yağıyormuş. yani hem deprem hem yağış hem karanlık. o harabelerden kurtulabilenler o anda nasıl bir ruh halindeydi, enkazdan insan sesleri gelirken neler hissettiler? arkadaşım eşyalarını toparlarken ona yardım ettim. indir kaldır indir kaldır yaparken haliyle yoruldum. çok susadım ama suyumuz yok. uğur mumcu caddesi ile gündüz caddesi'nin kesiştiği yerde çadırlar kurulmuştu. oraya gittim su bulamadım. bir ara insanların bir kamyona koşuştuğunu gördüm. antalya plakalı bir kamyondu. şoför mahallinin yanında oturan arkadaş küçük pet şişelerde su dağıtıyordu. herkes suyunu aldı, sıra bana geldiğinde bir pet şişe verdi, bir pet şişe de arkadaşım için istedim ama elinde kalan son pet şişeyi göstererek "bu da benim için vallahi başka yok" dedi. bir adet alabildiğim küçük suyu götürdüm, yarı yarıya bölüşüp içtik.o sırada sosyal medyada şöyle bir olay gördüm: hatay'da enkazların üzerine asılan balonlar: "hatay'da enkaz altında kalarak hayatını kaybeden çocuklar anısına enkazların üstüne balon asıldı."deliye döndüm. lan manyak mısınız? bir şişe pet suyu bulamıyoruz, bütün dükkanlar yağmalanmış insanlar aç susuz durumda.. hatay'da kimsenin gidip balon alıp (nereden alacak?) enkazlara asacak ve bu durumu drone'la kaydedip kurgulayıp sosyal medyada paylaşacak durumu yok. dışarıdan gelen ve internette beğeni peşinde koşan embesillerin bir aktivitesiydi bu. çok sinirlendim. (sonraki günlerde sera kadıgil de paylaştı, iyice nefret ettim kendisinden)arkadaşım eşyalarını toplarken yine evinin oradayım. bir baktım iki kişi, birinin elinde profesyonel fotoğraf makinesi var, yerle bir olmuş enkazın önünde durdular. enkazın içinden bir tencere çektiler dışarı. tencereyi enkazdan aldıkları duvar parçaları ile ezdiler. sonra tencereyi enkazın üzerine koyup fotoğraf çektiler. orada kurgu fotoğraf çekiyorlar yani. "bak işte depremde tencere böyle oldu" falan. o enkazın altında belki çıkarılmamış cesetler var hâlâ, ama orada birileri kurgu fotoğraf derdinde.ben de onların fotoğrafını çektim. görsel.. bunu gördükten sonra sosyal medyada gördüğüm, enkaz üzerine koyulmuş 04.17'duran saat fotoğraflarından da, bağlama, kitap, bayrak, atatürk fotoğraflarından da tiksinmeye başladım. orada büyük bir dram var, insanlar neyin peşinde..boş bir araziye denk geldim. yerde kepçe paletinin izleri vardı. bir enkaz çalışması yapılmıştı. baktım az ileride bir kedi ağlarcasına miyavlıyor. çöp bidonun etrafında tüyleri dökülmüş, halsiz bir vaziyette yiyecek bir şeyler arıyor. tam da bu sırada kepçe paletinin çamurda bıraktığı izin içinde bir et parçası gördüm. tekme atıp kediye doğru yolladım ama son anda bunun bir insan parçası olabileceğini düşünüp hemen koşup alarak geri getirdim. toprağa gömdüm. tüylerim diken diken oldu.hatay'a gidene kadar her gün sosyal medyada ve televizyonda depremi takip etmiştim. sabah işe giderken, işte boş zamanlarda, akşam işten dönüş yolunda.. akşam eve geldiğimde yatana dek, hep izledim, okudum. ama olay yerine gitmek çok başka bir şeydi. asla televizyonda göründüğü gibi değildi. orada insanlar büyük bir faciaya uğramış, büyük bir trajedi yaşamıştı. gözün gördüğü gerçek ekranda görünenden çok daha ağırdı.o günün akşamında araçla istanbul'a döndük. o güzelim hatay'ın tarumar olmuş halini görmek çok üzücüydü. hatay'ı bilen bilir, o güzel insanlar, o güzel mahalle arkadaşlığı, dostluklar, akşam eğlenceleri.. kim bilir bir daha ne zaman eskisi gibi olacak.. belki hiçbir zaman..bir gün orada yaşanan felakati istanbul'da yaşacağız. hatay'a gittikten sonra mahalledeki evlerin hepsi gözüme enkaz adayı gibi görünmeye başladı. bazı geceler yatarken hataylıların 6 şubat gecesi yaşadığını acaba bu gece ben yaşar mıyım diye düşünmeden edemiyorum.