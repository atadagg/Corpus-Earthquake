ben seçimden sonra çok kızmıştım. herkesi evsiz, sahipsiz, yemeksiz, devletsiz bıraktıkları halde hala gidip onlara oy verip bir de kazanınca çadırların dışına, enkazların üstüne çıkıp halay çekmelerine çok kızmıştım. kendi yaptığım yardımı bile sorgulamıştım. demek ki yardım edilmemesi gerekiyormuş demiştim. o günden sonra 1 gün bile üzülmemiş, 1 gün bile ağlamamıştım hallerine. 'hala suları mı yok? o çok sevdikleri hükümet yardım etsin onlara; hala çadırda mı kalıyorlar? kendileri seçtiler bunu' gibi cümleler bile dökülmüştü ağzımdan.şimdi videolara denk geliyorum, eski videolara. orda gördüğüm kaç insan yaşıyor merak ediyorum. 1 yıl önce bugün o insanların korktukları, hiçbir şey yapamadıkları geliyor aklıma. ortada dönüp duran, evden annesi 'eve gel artık' diye bağıran çocukların içlerinde artık oyun oynama sevdası değil de korku olduğu geliyor aklıma. sonra dün bu ülkenin cumhurbaşkanının sırf onların belediyesi olmadığı için hatay'a yardım etmediklerini açıklaması geliyor. bir film sahnesinde yaşıyor gibiyiz adeta. bu filmin mutlu bir başlangıcı vardı 1923'de. 2024'ün içindeyiz ve ben artık mutlu bir sonu da geçtim, bir sonu olsun istiyorum. 'hatay benim şahsi meselemdir !' diyen ata'dan, belediyesi kendi partisi olmadığı için yardım getirmeyen bir insana geldik. üzülüyorum, kanım donuyor.istanbul için tedbir alınmamasının sebebi kendi partisinde olmaması ve eğer kendi partisine geçerse tedbir almaya başlayacaklarsa onların partisine geçmesini çok ister hale geldim. bu nankörlük mü, vatan hainliği mi bilmiyorum ama ben artık acı istemiyorum. evimdeki kedim, sevgilim, arkadaşlarım o depremde kurtulacak mı diye kafayı yemek istemiyorum. ailem bana ulaşamayınca annem kafayı yiyecek diye her gece düşünmek istemiyorum. yorulduk. ülkece oturmaya ve dinlenmeye ihtiyacımız var.başımız sağ olsun.