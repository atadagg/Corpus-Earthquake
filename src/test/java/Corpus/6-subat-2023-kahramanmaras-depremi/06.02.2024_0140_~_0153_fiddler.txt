buraya bir kusmam lazım o geceyi herkesten özür dileyerek. gece, ben oğlanla yatıyorum, kız babasıyla. hepimiz aynı odadayız. benim uykum ağırdır ona rağmen uyandım. baktım deprem oluyor. deprem dedik eşimle göz göze gelerek. ben oğlana doğru kapaklandım eşim kıza. ara ara deprem olur zaten hatayda onlar gibi sandım başta ama baya güçlü sallıyor 6 üstü gibi. yavaşlar gibi oldu. oh bitti dedim içinden. odada gece lambası açık uyuyoruz, elektrik kesildi. yavaşlayan şey başka türlü sallamaya başladı. altımızdan sanki kocaman çekiçlerle vuruyorlar. yatakta yattığınız yerde trambolinde gibi zıplıyoruz. derken dışardan ışık gelmeye başladı. şimşek sandım, baya yağmurluydu o gün zaten. sonradan öğrendik deprem ışıklarıymış onlar. tam o anda duvarların çatırdama sesi başladı. birşeyler düşüyor, kırılıyor evin içinde büyük bir gürültüyle, duyuyorum. tamam diyorum bina çökecek ve biz burada öleceğiz. eşime sesleniyorum nedense, oda yanımıza atıyor kendini, en üste de o kapaklanıyor. insanlar bu yüzden enkaz altlarından birbirine sarılmış şekilde çıkıyor demek, çok sonra anladım. sarsıntı da sesler de kesildi. a bina çökmedi mi? heryer toz duman hiç birşey göremiyorum. çocuklar ağlıyor. eşim kapıya davranıyor, odanın kapısı kastırmış sıkışmış. kırmaya çalışıyor, olmadı. salonu görüyorum karşıya bakınca. a odanın duvarı yıkılmış, bak diyorum duvar yıkılmış, burdan çık. yattığım yerin yanına gardolap düşmüş, üstünde bebek bezi vardı. uzanamıyorum ki. esne biraz daha, yakaladım. çocukları veriyorum duvardan teker teker, ben çıkıyorum peşlerinden atlayarak. çocukları ilk denk geldiğiniz yetişkinin kucağına verdik hemen çıksınlar diye. mantıklı düşünmeye çalışıyorum. araba anahtarı lazım. mutfaktaydı. mutfak dolapları düşmüş, nerde bu anahtar. ayakkabım yok. çocuklara mont lazım. telefonum nerde. allah kahretsiz şarja koymamıştım %3 şarjı. olsun, ışığı aç, araba anahtarı lazım. artçı oluyor. kalakaldık koridorda. şimdi biz öleceğiz burda. çocuklarıma kim bakacak. allah kahretsin keşke babaları da gitseydi. allah kahretsin. yıkılmadı tamam. koşarak iniyorum merdivenleri, merdivenler kırılmış, ayağım kaydı düştüm, kalk çabuk. kalk. çıktım apartmandan. yağmur var. çocuklar bekçi kulübesinde. montlarını giydir. çocuklara ayakkabı almayı unuttum. neyse. eşim şu arabayı getirsin de. araba kapalı otoparkta. of lütfen artçı olmasın. ölme. bizi böyle bırakma, çabuk ol. arabaya bindik. nereye gidelim? benzinliğe gidelim hem marketi var. benzinlik marketi kapalı ve kapısı demirli. herkes yalın ayak geziyor. gerçi ben de terlik buldum. olsun birşey olmaz. gidin burdan gaz sızıntısı var dediler. arabada benzin yok, ama cüzdan da yok. sabahı bekleyip cüzdanı almak zorundayız. hava çok soğuk, motor çalışması, kalorifer yanması lazım ıslak ıslak hasta olacak yoksa çocuklar. sabah oldu, içerisi görünür artık. sürekli artçı oluyor tek tek girelim eve. lazım eşyaları aldım , hadi hemen çıkalım. yol kapalı. ara yoldan gidelim. yarısı olmayan arabayla mı gidiyor o? pazar yerinde portakal satan adam var. of bu kadar çökmüş bina olduğuna inanamıyorum. neden kimse yok? asker nerde? kimse yok. enkazlar tütüyor. film setine benziyor gördüklerim. 1 sene oldu, bir saniyesi aklımdan silinmedi. tanıdığım çok insanın artık bu dünyada olmadığını hala idrak edebildim sayılmaz. ceseti bulunamayan arkadaşım vardı. yarın itibariyle o da ölü artık. ben kendi ailemi koruma derdine düştüğüm için kimseye yardım etmeye çalışmadım. sonrasında ise aldığım her nefes için her gün utandım.