seller, yangınlar, salgınlar derken yakın tarihin en büyük depremini yaşadık. hayatını kaybedenlere allah'tan rahmet dilerim. önlemde yine sınıfta kaldık, yapılan tatbikatların basitliğinden belliydi yaşanacaklar. inşallah arama ve kurtarma faaliyetlerinde başarılı oluruz. geçmiş tecrübelerden ders çıkarırsak yaralarımızı hızla sararız. toplum buna dünden razı fakat yönetenlerin dili o kadar zehirli ki...mevsim şartları zor. geçen haftanın gündemi, yabancı konsolosluk ve elçiliklerin terör saldırısı riskiyle kapatılmasıydı. diğer yandan gaziantep, kilis ve hatay'da göçmen kaynaklı demografik kaygı mevcut. bu çerçevede düşündüğünüzde, on saat içinde 7.7-7.6 büyüklüğündeki iki deprem sonrasında bölgede olunmalıydı.kızsak da, eleştirsek de "devlet" mekanizmasını tanır, bilir, hissederdik. o mekanizma, iyi kötü işlerdi. acı olan şu ki: artık devlet yok. sivrice'de yoktu; yangında manavgat'ta, marmaris'te yoktu; selde sinop'ta, kastamonu'da yoktu. hani bu sistemde hızlı karar alınacaktı, bürokrasi ayağımıza takılmayacaktı? çapsız bir vali çaresiz ve mağdur vatandaşların karşısında sırıtır. bu mu devlet?bu afet yönetiminin koordinatörü kim, hangi kurum? ilk hasar raporu nedir? teknik eleman ve teçhizatı, envanter planına göre dağıttılar mı? gönüllüleri yönlendirdiler mi? millet birlik olmuş, gönüllülük esasıyla nakdî ve aynî yardım için seferber olmuş. kime ulaşacağını bilmiyor. daha doğrusu gideceği bir adres yok. çünkü güveni yok. bunca zaman ödediği vergiler yenmiş. devlet, milletinden yine para istiyor. diğer yandan yine tırlar dolmuş, bir yerlere gidiyor. kime, nerede, nasıl dağıtım yapılacak? sivil toplum örgütleri, devletin önüne geçmişse oturup düşünmek gerekmez mi? sağlıklı bir iletişim ağı kurulsa, ona göre bütün kamu veya sivil kuruluşlar yönlendirilse daha iyi olmaz mıydı? türkiye'nin afetle mücadele planı bu mu?moral bozmak, mücadele kararlılığını kırmak istemem. dün sabahtan beri hatay, malatya, osmaniye ve mersin'deki aile dostları ve arkadaşlarımızla iletişim halindeyiz. anlattıklarını dinledikçe, durumun boyutunu daha iyi anladık. konduramasak da, kötü değil çok kötü bir tabloyla karşı karşıyaydık. dhmi'de üst düzey bir yönetici tanıdığımızı, dün sabah limanların durumunu öğrenmek için aramıştım. sesinden anlaşılıyordu, takip eden saatlerde havalimanlarının ne halde olduğu haberlere yansıdı. gerçekten çok üzücü...çalışanlarımızdan birinin ailesi hatay'da enkaz altındaydı. yine hatay'da iş için bulunan bir arkadaşımızı zar zor bu akşam istanbul'a getirebildik. eşimin şirketinden iki çalışma arkadaşını ne yazık ki kaybettik. şair;"devlet ki ilk işi, harebelerle kırık gönülleri tamir olacak." derken yurdun bir bölümü harap, viran oldu. tamir edilecek kırık gönül sayısı arttı.allah yardımcımız olsun.