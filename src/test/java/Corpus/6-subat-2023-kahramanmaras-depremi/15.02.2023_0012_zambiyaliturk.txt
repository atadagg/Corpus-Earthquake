ceyhan'da iki kızım ve eşimle birlikte sabah saat 04:17 de derin uykumda yakalandığım depremdir. eşim uyandırdı baktım lamba dans ediyor evimiz tekne gibi bir sağa bir sola öyle derin bir korku salıyor ki insanın yüreğini tamam diyorsun bitti. elhamdülillah, kirada oturmuş olduğumuz evimiz üç katlı müstakil aile apartmanıydı ve 10-12 yıllık bir bina olduğu için evimize hiç bir şey olmadı. bizim evimize hiçbir şey olmamasına rağmen ödümüz bokumuza karıştı merkez üssü kahramanmaraşı ve yıkımı çok olan diğer şehirlerimizi düşünemiyorum. iki deprem oldu deniliyor ama aslında üç deprem oldu. ilk deprem 04:17 de olduktan 5-10 dakika sonra aynı şiddette ikinci depremi yaşadık ve biz halen aşağı inememiştik ilk depremin şokunu yaşarken aşağı inmek için hazırlanıyorduk ve bu esnada dışarı soğuk ve bardaktan boşalırcasına yağmur yağıyor. ikinci deprem olunca eşimi ve iki kızımı aldım karyolaya çıktım eşimle birlikte çocuklarımızın üstüne kapaklandık halbuki çok hatalı bir deprem pozisyonu olduğunu sonradan düşünerek anladım şimdi gittiğim her mekanda deprem olursa nasıl pozisyon alırım diye düşünüyor eşime ve çocuklarıma yaşam alanı arıyor gözlerim. velhasıl iyi sallandık yine sallantı bitti ve biz halen aşağı inememiştik eşime kızıyorum bir yandan hadi çabuk ol diyorum o da dışarı soğuk diye çocukların üstüne bir şeyler almaya çalışıyordu ev sahibinin oğlu biz aşağı inemedik diye yardıma geldi sağolsun biz evimizin kapısının önünde çıkmaya hazırlanıyorduk acele ve şokla çocukların montlarını ona fırlattım ve kardeşimizin yüzüne geldi hemen istemeden olduğunu belirttim ve sıkıntı yok abi diyerek cevap vermişti ve aşağı iniyorduk sonunda…aşağı indiğimizde herkes dışarıda bağırışlar çığırışlar bir yandan şiddetli yağmur hemen babamları aradım onların oturduğu ev 98 ceyhan depreminde orta hasarlı rapor almış ve güçlendirme yapılmış bir binaydı onlar için çok endişe ettim telefonun diğer ucunda anamın sesini duyunca rahatladım kurtulmuşlar ve trafik sesi geliyordu. ceyhan tarihinde olmayan trafik olmuş ana arter yolları kitlenmiş durumdaydı normalde 5 dakika süren mesafe 25 dakikaya yükselmişti. komşudan aldığımız battaniye ile çocukları sardık üşümesinler diye ve babamlar sonunda geldi ve gün ışığını yengemin ailesinin üstü çinkolu yer evinde gördük. çok korktuk ailecek çok korktuk. annem ve babam 61-62 yaşındalar biliriz ki büyükler yaşlarından dolayı kolay kolay pek korkmazlar fakat depremin büyüklüğünü siz düşünün 98 ceyhan depreminde ben 9 yaşındaydım ve net hatırlıyorum 6 şubat 2023 maraş depremi gibi deprem hiç yaşamadım. gün ağardıktan sonra öğlen saatleri gibi ben, eşim ve iki kızım eşimin ailesinin müstakil iki katlı evine gittik onlarda otururken üçüncü deprem cereyan etti aynı şiddetteydi ve lamba sallanırken beraber kapıya koşmamıza rağmen oturma odasının kapısına geldiğimiz öyle şiddetlendiki orada kalakaldık düşmemek için birbirimize tutunduk şimdi düşündüğümde o halimize gülüyorum çünkü çok komikti kapının önünde herkes birbirine tutundu bizim çocuklar ortamızda öyle depremin durmasını bekledik. eskiden lunaparklarda gondol olurdu hatırlarsınız kayınbabanın evi gondol gibi bir sağ bir sol sallandı durdu. şükürler olsun ki tırnağımız bile kanamadı allah ceyhanı, ilçemizi esirgedi hasarlı bina çok yıkılan bina yok maşaallah. allah enkaz altında sağ kalan tüm vatandaşlarımızın yardımcısı olsun arama kurtarma çalışmasına katılan herkesten allah razı olsun. gördük ki allah istemezse ölemiyormuşuz bile 10 gün enkaz altında kal ama enkazdan sağ çık bu mucizeyi ancak ve ancak allah bahşedebilir. allahu ekber…! allah ömrümüzün kıymetini bilip kulluğumuzun gerektirdiklerini yapabilenlerden eylesin. allah kimseye böyle bir korku böyle bir acı yaşatmasın. geçmiş olsun türkiyem…