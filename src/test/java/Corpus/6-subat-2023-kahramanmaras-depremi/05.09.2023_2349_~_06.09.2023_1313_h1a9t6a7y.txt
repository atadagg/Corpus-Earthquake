7 aydır her saatimde, her dakikamda, her saniyemde... bir an bile uzaklaşamıyorum bu deprem ve sonuçlarından. ne zaman normalleşeceğimi de bilmiyorum. mesela depremden önce aktif olarak kullandığım ekşi sözlük'te deprem sonrasında 5 ay entry yazamadım. yardım çağrısı olarak yazıp sonrasında ağlayarak sildiğim entry'ler hariç tabii. bundan 2 ay önce hatay başlığında içimi döktüm. bir adım olsun, tekrar normal konularda yazmaya başlayayım istedim ama yine yapamadım. ondan sonra da bir şey yazmak gelmedi içimden. bugün bunu ikinci kez deneyeceğim. yine depremle ilgili yazıyorum ama bundan sonra daha normal konular üzerine kafa yormak, yazmak istiyorum.bir yandan başkalarına haksızlık ediyorum gibi geliyor bu kadar üzülünce. bu depremi bizzat yaşamadım mesela. ben bu kadar kötüyken bunu yaşayan yakınlarımın daha iyi olmasını nasıl isteyebilirim diyorum kendime. annem, babam, ablam, eniştem ve yeğenlerim kurtuldu mesela. bu seviyedeki yakınlarını kaybedenlere haksızlık oluyor mu acaba diyorum benim bu kadar üzülmem. evimiz depremde yıkılmadı mesela. evini depremde kaybedenlere haksızlık mı ediyorum acaba diyorum. ailem çadır veya konteynerde kalmıyor. ben ailemin durumuna üzülerek oralarda kalanlara haksızlık mı diyorum, bilmiyorum. ediyorsam haklarını helal etsinler.evet yukarıda saydığım kişileri kaybetmedim ama onlardan sonraki en yakınlarımı, sevgili teyzemi ve ailesini kaybettim. amcamı kaybettim. evet evim yıkılmadı ama ağır hasar alıp sonrasında yıkıldı ve içerisindeki çoğu şeyi kaybettim. evet ailem çadır veya konteynerde kalmıyor ama hiç tanımadıkları bir ailenin evinde, bir şeylere zarar vermenin korkusuyla ve yarın ne olacağını bilmeden yaşamaya çalışıyorlar.çok zor sözlük. çok zormuş. hani başkalarının başına bir felaket gelince üzülüyorsunuz, acılarını paylaştığınızı hissediyorsunuz ya. öyle olmuyor. ben daha önce başkalarının başına geldiğinde öyle düşünüyordum çünkü ama yaşayınca anladım ki öyle olmuyormuş. umarım bundan sonra kimsenin başına gelmez böyle felaketler. umarım bunu yaşayanlar, bundan bir şekilde etkilenenler en kısa zamanda toparlanıp eski güzel günlerini tekrar yaşamaya başlarlar. bu depremden doğrudan veya dolaylı olarak etkilenen herkesin dilinde şu cümle var:- ne kadar güzel bir hayatımız varmış meğer.bu felaketi yaşamamış olup da bu satırları okuyan herkesin bu cümle üzerine düşünmesini rica ediyorum.