yeni çıkan kamera kayıtlarını görünce tekrar koca bir boşluğa düştüm. dakikalar içerisinde tuzla buz olan binaların içerisindeki insanları düşündüm. uykunun en derin olduğu saatlerde bir anda beton yığınının altında kalıp, belki o an can verdiler, belki de saatlerce ve hatta günlerce yaşam savaşı verdiler. kiminin sesi aşağıdan yukarı geliyordu, kimi sesini duyuramıyordu. bütün bunları düşündükçe nefesim daralıyor. bu felaketi yaşayıp da hayatta kalanlar gerçekten çok güçlü insanlar. onlara hep sabır ve dayanma gücü diledim. ama geriye dönüp baktığımda; deprem sabahı ve devamında insanların yaşadığı perişanlık da aklıma geliyor. insanlar yalvar yakar yardım istedi. yardım istemek... halbuki yardım istemelerine ne gerek vardı? zaten her şey ortadaydı. bunca yıkıma sebep olan kişilerin müteahhit olması yetmiyormuş gibi bir de bu insanlar sefalet çekti. evsiz, okulsuz, hastanesiz, yersiz yurtsuz kaldılar. peki neden telafi edilemedi? acının telafisi olmaz elbet. ama neden hayata tutunmaları için gereken yardım gecikti? hepinizin aklında bunun gibi birçok soru var, evet. sürekli, dönüp dolaşıp aynı şeyleri söylüyoruz, bu doğru. ne yazık ki sorgulamaktan başka bir şey gelmiyor elimden.ülke olarak hiçbir zaman kriz anlarına hazır olmadığımızı biliyorum. biliyorum, fakat böyle olmamalıydı demekten ve buna neden olanlara kızmaktan kendimi alamıyorum. yani sadece üzgün değil, hem kızgın hem umutsuzum. birkaç para babası yüzünden yitip giden, ihmallerin kurbanı olan tüm hayatlara rahmet diliyorum. tekrar yaşanmamasını diliyorum ama buna gönülden inanmak mümkün değil.