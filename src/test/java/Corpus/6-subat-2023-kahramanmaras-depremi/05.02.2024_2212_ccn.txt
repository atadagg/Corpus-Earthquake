kabus gün. geçen sene tam bu zamanlar nasıl bir kabustu. pazar'ı pazartesi'ye bağlayan gece bir anda her şehirden farklı farklı haberler, twitler gelmeye başlamıştı. deprem oldu deprem oldu diye. neyin ne olduğunu, tam olarak nerenin merkez olduğunu anlamamıştık. belki çoğu kişi sabah 7'de veya 8'de uyanmıştı ve haberleri görmüştü ama depremin saatinde her şeyi gören bilen birileri her şeye an be an tanıklık etti. gün ağarınca acı gerçekler ortaya çıkınca ve depremin şiddeti açıklanınca her şeyle yüz yüze geldik. ordaki soğuk, yıkım, çaresizlik. yapabileceğimiz tek şey haber dinleyip sosyal medyada bir şeyler paylaşmaya çalışmaktı. ilk günler yardım çığlıkları sosyal medyada dolanırken sadece izledik. ilk üç gün geciken kurtarma çalışmalarını, insanların hem enkazda, hem de soğukta duyurmaya çalıştıkları yardım çığlıkları. üstelik günümüzde sosyal medyanın da yaygın olması sebebiyle her ana dair görüntünün hemen yayılması ve önünüze düşmesi kaçınılmaz. en köşedeki enkazın dibinin bile paylaşılıp yayılabilmesi. deprem bittikten sonra olan skandallar. haftalarca hiçbir şeye konsantre olamamak. siyasilerin çirkinleşmeleri. kurtarma çalışmalarının siyasi şova dönüşmesi. haberlerin manipüle edilmesi. 17 ağustos'ta her şeyi eleştiren bugünkü hükümet kanadının çoğunun bugün tam tersi şeyler söylemesi. milyonlarca insanın yerle bir olan hayatları. hemen ardından başlatılan seçim süreci. seçim sürecinde aynı iktidarın yine çoğunluk oy alması. ve geldiğimiz noktada bir sene sonra nerdeyiz diye sormak.