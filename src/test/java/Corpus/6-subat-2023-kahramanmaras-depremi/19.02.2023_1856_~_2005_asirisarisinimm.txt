deprem olduğundan beri afet bölgesinden insanlarla iletişim halindeyim sürekli. gidip görme imkanım da oldu. size sinirlerimi bozan birkaç şey anlatmak istiyorum:- antep'ten bir ailemiz ankara'ya geldi. ev bulundu, ev sahibiyle anlaşıldı, gıdaları, kıyafetleri her şeyleriyle ilgilenildi. zaten tüm illerde olduğu gibi ankara'da da bildiğiniz seferberlik var yardım için.eve götürüldü depremzedeler ve ev sahibi evi vermekten vazgeçti. arkadaşlara “kürt olmaları sebebiyle” vermek istemediğini belirtmiş.arkadaşım, sen antep'ten gelen insanların amerikan falan mı olmasını bekliyorsun? bu zamanda böyle bir ayrım yapılır mı vicdansız pislik? -adıyaman'dan gelen bir ailemiz var. bu aile kendi imkanlarıyla ev bulmayı denemiş. kiraya 6 bin tl istenmesiyle beraber iki aylık depozito istemişler. -sürekli insanlara yardım eden bir grup var ama adıyaman'lılara adıyamanlılar dinci olarak bilindiği için yardım etmeyi reddediyorlar.çıldırmamak elde değil. adıyaman zaten o kadar yalnız bırakıldı ki bu konuda kalbim çok kırık. -hatay'da kızı ve torunları enkazda olan ve bu yüzden enkazın önünden ayrılmayan yaşlı bir amca var. dışarda kalıyordu(dün çadır ayarlandı) ve yiyecek-içeceği yoktu. gıda yardımı yapanları arayınca “hmm amca sizin oraya yakın çadırkent var sen git orada kal en iyisi kimse gelmez çadırkent varken” denmiş. ağlayarak anlattı.adam kızıyla torunlarının cesedini almak için bekliyor. aynı sebepten dolayı çadırkente gitmeyen yüzlerce insan var. iki gıda götüreceksin, sana bu görev verilmiş. bu durumdaki adama akıl vermek yerine neden işini yapmıyorsun?-adıyaman'dan bir amca var 60 küsür yaşında. evleri tamamen yıkılmış. çocukları, torunlarının hepsi, eşi vefat etmiş. amcanın emekli maaşı olduğu için yardım kabul etmemek için ağlıyor sürekli. benden kötü durumda olanlar var onlara kıyafet, yiyecek verin diye diretiyor. ne zaman gıda götürülse de “n'olur bana vermeyin” diye ağlıyor.- geçen hafta adıyaman'dan gelen bir aile var. ev tutuldu. ev sahipleri üç ay kira almayacak. buzdolabı çalışmıyormuş, yatak yok evde, kıyafetleri yok ama yardım almamak için resmen kavga edecek duruma getiriyorlar. bizim durumumuz acil değil, diğerlerine yardım edin diyorlar sürekli. onlara da ediliyor tabii. -yardım grupları oluyor whatsappta, oradan kızlar kadınlara kıyafet ve çamaşırla alakalı destek olabileceklerini söylemişler. getirip bıraktılar poşetleri, çok da tatlı kızlar görünüşte. bir ailenin evine götürüldü yardım, poşetten çıkanların çoğunluğu yani çamaşır dedikleri kullanılmış külot.sanırım bazı insanların algıları bozuldu. silkelenip kendine gelmesi lazım herkesin. depremi yaşayan insanlar bu depremi yaşamadan bir saniye öncesine kadar kendi evi, ailesi, işi, kendi hayatı, parası olan insanlardı. o ceset kokan şehirlerin caddeleri cıvıl cıvıldı.kimsenin kendini bu insanlardan üstün görme hakkı asla yok. insanların suratlarına fırlatır gibi yardım yapanların, milletine göre ayırıp yardım yapanların bu toplumda bir yeri olmadığını düşünüyorum.bir sonraki depremde her şeyini kaybeden belki siz olacaksınız.bir su için yalvarma sıranız gelince bu kadar kendinize güvenecek misiniz acaba veya cebinde bir lirası olmayan, her şeyini kaybetmiş adamdan 6 bin lira kira ve depozito istediğinizden, kullanılmış külot yolladığınızdan o zaman utanacak mısınız? yardım istemeye çekinen, sürekli diğerlerinin kendinden kötü durumda olduğunu düşünen ve gelen yardımı da reddeden insanlara bak bir de onları kazıklamaya çalışan ve onlara kullandığı iç çamaşırını layık gören zihniyete bak.“bu insanların da bir onuru var” diye kafalarına çivi çakar gibi işlemek gerekiyor bazılarının.