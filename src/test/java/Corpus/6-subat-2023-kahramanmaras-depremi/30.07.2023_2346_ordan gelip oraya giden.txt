hala binadan gelen çatırtı sesleri kulaklarımda, devrilen eşyalar, yıkılan duvarlar oturup şahadet getirerek ölümü beklemek oğlum için inşallah yaşar daha çok küçük diye dua etmem. sonrasında binadan çıkıp annemin evine koşmam bahçe duvarının arabanın etrafına yıkılmış olması ailemi annemi arabaya bindirirken kuzenimin ve komşuların evlerinin yıkılmış olduğunu görmemle şok olmam, tanıdık vinç kepçe vs hiçbirinin enkazlari kaldıramaması, insanlara kriko bulun bana diye yalvarmam, enkaz altında bir genç kızın kurban olayım beni kurtarın abi demesi balyozla vs kırılan kiriş kızın ambulansa bindirildikten sonra vefat etmesi ailesinin cansız bedenlerinin yataklarında bulmak, başka yerlerde insanların feryatlarına koşmak ama delirecek duruma gelmek. hastahanenin yıkılmış olması, cenazelerin bahçede olması aç gözlü şerefsizlerin cenazelerde bulunan ziynet eşyalarını çalmalarına şahit olmak, tanıdık cenazeleri teşhis etmek için bütün cesetleri tek tek görmek, daha bir çok şey yaşadım ve bunlar sadece birkaç saat içinde gerçekleşti.sırılsıklam ve donmak üzere olduğumu öğlen saatlerinde fark ettim, ayaklarım kas katı kesildi ve bir gün sonra dizlerimi bükemez oldum, iki hafta ağrı kesici iğneyle ancak kendine geldi bacaklarım, ailemi güvenli bir yere bırakıp bagaj dolusu ilaçla uyumadan hatay'a geri döndüm ne çadır vardı ne asker ne yardım, arabada eksi derecelerde uyudum haftalarca iki büklüm. belki yalan söylediğimi sanacaksınız ama çadır vermediler bana ve hala konteyner bile verilmedi suriyelilere çadır kentler kuranlar bizi görmedi.ağır hasarlı olan müstakil evlerimizi yıkmadılar yıksalar bahçesine çadır kurup hayatımızı idame ettirelim diyoruz ama onu bile çok görüyorlar, kendimiz yıktıralım diyoruz onada müsade etmiyorlar, belki prefabrik bir oda belki bir çatı kurup etrafını çevirip yaşarız diyoruz o bile bize çok görülüyor işsiz kalmak, maddi zorluklar çekmek sorun değilde evsiz kalmak harbiden çok koyuyor artık, ahır bile lüks geliyor bana artık, çevre illerde umursamazca yaşamaya devam etmenizi sıcak evlerinizde klavyeden rahat rahat bize sallamanıza ve böyle bir felaketin sizin başınıza gelmeyecekmiş davranmanıza kızmadık desek yalan olur.kimseden yardım almadım, istemedim de gelen yardımlardan aldığım tek şey bir çift çoraptı, kim gönderdiyse sağolsun.ancak gücendik sizlere, seçimden dolayı bizlere hakaret etmenize harbiden gönül koyduk, evi yıkılmamış, yağmaya çıkan, gelen yardımları talan eden suriyeli ve malûm kesimden olan insanlarla bizleri aynı kefeye koyup etmediğiniz hakaret kalmadı ya alacağınız olsun.bizler doğup büyüdüğümüz sokaktan başka sokağa taşınınca bile rahatsız olan insanlarız, bizim bütün geçmişimiz ve geleceğimiz mahvoldu ahir bulsak sevinip içinde yasamaya razı geliyoruz ve hala ayakta kalmaya çalışıyoruz bazılarınızda hala saçma sapan başlıklarda goy goy yapma peşinde, yaşanılan çok şey var ama yazacak anlatacak pek birşey yok bazılarınıza.ne olursa olsun tedbirinizi alın ve inşallah hiçbirimiz bir daha böyle felaketler yaşamayız.yaşanılan ekonomik krizi sizler bir yaşıyorsa bizler bin yaşıyoruz, bizler sesimizin çıkmaması için eziliyoruz ama sizler görmezden geliyorsunuz, birlik olup sesimizi duyurmak yerine saçma başlıklarda goy goy yapmayı tercih ediyorsunuz hepimiz bir gün tercihlerimizin bedelini ödeyeceğiz maalesef.