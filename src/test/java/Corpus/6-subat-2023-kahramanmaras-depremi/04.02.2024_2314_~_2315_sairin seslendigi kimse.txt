ne zaman adı geçse gözlerimden yaşlar dökülür kendiliğinden. malatya'ya yıllık izin alıp ailemin yanına gelmiştim. o gece uyku tutmadı beni, elimde yorganımla oda oda geziniyordum. sonra erkek kardeşimin yanına geldim, karşısındaki yatağıma geçtim. yarım saat kadar uyudum. önce hafiften sallamaya başladı, kardeşim kendini yatağından yere attı, deprem mi oluyor diye sordu bana. sakin ol birazdan geçer dedim ama sakin olmadı yeryüzü. daha hızlı sallamaya başladı. korkmaya başladım kardeşimin üstüne attım kendimi. babam başımızda dua okumaya başladı. sonra kardeşimle el ele binanın yıkılmasını bekledik. 35 yaşındaydi apartmanımız. sonra durdu şükür. yalınayak koşarak dışarı attık kendimizi. kar yağıyordu. evler o geceki depremde çok yıkılmamıştı. sabah olan deprem de mahallemizdeki evler birer birer silindi gitti. karşımızdaki apartmanda 30 kişi kaldı enkazda. sonra hep kar yağdı. biz sokaklarda günlerce gezindik. etrafımızdaki her şehirde yıkım vardı. donmuştu zaman, hayat. son kez birkaç eşyamızı almak için girdiğim çocukluğumun, anılarımın, acılarımın, mutluluklarımın evinden koşar adım çıkardı aynı hayat bizi. otobüs ankara'ya ulaşana kadar ağladım. günün sonunda şimdi ne söylüyorsam karanlıkta bir fısıltı gibi sen öğrettin bana dediğim evim, şehrim hatıralara gömülmüştü.