nasıl kendimize geleceğiz bilemiyorum. yazılacak çok şey var ama şöyle bir bakınca bunların farkında olanlar için yazmaya gerek yok. farkında olmayanlarsa zaten bizim söylediklerimize kulak vermeyenler. o yüzden öyle uzun uzun yazmak içimden gelmiyor. evet çok büyük bir afet. ama hükümetin pompalamaya çalıştığı algının bile izah edemediği ihmaller zinciri olduğu da bir gerçek. üstelik muhalefet içinde dahi bu algıyı destekleyenler var ne yazık ki. afetin büyüklüğünün yanı sıra;-hatay havalimanı pistinin fay hattı üzerine yapılması,-depreme dayanıksız olduğu 2012 yılında tespit edilen iskenderun devlet hastanesinin yenilenmemesi,-zemin sıvılaşması riski olan alanlarda yapılaşmaya müsade edilmesi, zemine uygun projeler yapılmaması, tekniğe aykırı inşaatlar yapılması,-adıyaman isias otel örneğinde olduğu gibi yıllarca atıl durumda kalan binalardaki işlemlerin dahi görmezden gelinmesi,-afad afetlere müdahale genel müdürünün ilahiyat mezunu olması,-kahramanmaraş merkezli irap (il afet risk azaltma planı) raporlarında ön görülen felakete karşı kurumların ve halkın hazırlıklı hale getirilmemesi, -uluslararası çağrı yapılacak düzeyde bir afetle karşı karşıya olunduğu ilk andan tespit edilmesine rağmen ordu ve madencilerin sahaya sürülmesinde geç kalınması,-gerek yerel gerekse de genel siyasetin inşaat sektörü üzerinden şekillenmesigibi gerçeklerin yol açtığı kayıpları görmezden gelmek mümkün değil. ki bu liste daha uzar gider. ama dedim ya yazasım yok. yoksa her il için bir sürü ayrı sorun yazılabilir. ancak tüm ülke için ortak olan bir sorun var. o da kimse attığı imzanın ağır sorumluluğunun bilincinde değil. riskli alanları imara açanlar, zemin etütlerini, projeleri, inşaatları yapanlar, kullanım sürecinde statik dengeye zarar verecek değişiklik yapanlar... onlar verdikleri kararlar altında vicdanen ezilmedikleri için bu duruma gelindi. bilim insanları bile artık meselenin kökenini ahlaksızlıkla izah edecek durumdayken bir toplumsal dönüşüm olmadan işimiz zor. geride kalanlara sabırlar diliyorum.