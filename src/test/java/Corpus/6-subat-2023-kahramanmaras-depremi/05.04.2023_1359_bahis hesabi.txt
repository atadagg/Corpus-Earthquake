bu deprem zamanından beri entry girmiyorum. başta insanlar hassas dönemlerde nasıl olsa laftan anlamazlar diye bir şey anlatmak istemedim. büyük acı veren olaylar, insanları aklın arka plana atılıp duyguların ön plana çıktığı bir ruh haline büründürür, ben de en azından kafası çalışan kitleye hitap etmek istediğim için başta içimden bir şey söylemek gelmedi. sonrasında da sözlüğe yasak gelince vpn açmakla uğraşmak istemedim derken uzun zamandır hiçbir şey söylemedim. dün sözlüğün 2023 domainine geçtiğini görünce artık vpnsiz girilebildiği için söylemeye fırsat bulamadıklarımı söylemek istedim.öncelikle şuradan başlayayım: depremde yaşanan can kayıplarının suçlusu halktır. bugün faturayı iktidara kesmek bizim işimize geliyor. elbette depremin faturası öncelikle binaları sağlamlaştırmayan, kaçak yapılaşmaya önce görmezden gelmek yoluyla müsaade edip ardından imar barışıyla izin veren, yönetmeliklerin uygulanmasını sağlamayan, denetlemelerde, düzenlemelerde, üzerine düşen hiçbir görevde yapması gerekeni layıkıyla yapmayan iktidara kesilecek. ama ortada şöyle de bir gerçek var: bu beceriksizler oraya kendi iradeleriyle çıkmadı. birilerinin oyuyla çıktı. ben sana burada bas bas bu adamlar beceriksiz adamlar, bunlara oy verilmez diye bağırırken gidip bu adamlara oy veriyorsan; sonra da bu beceriksizler yapmaları gerekeni yapmayıp on binlerce insanın ölümüne sebep oluyorsa hiç kusura bakmayacaksın, ben bu ölümlerin her birinde seni suçlarım.ha diğer yandan halkı suçlamanın siyasi açıdan bir faydası yoktur, karşı tarafa oy veriyor diye seçmeni suçlarsan kendi siyasi davana zarar verirsin, dolayısıyla siyaseten bunu yapmamak gerekir, orası doğru ve ayrı. ama gerçekleri konuşacaksak şu da doğru: bu afet, bu halkın aptallığının sonucudur. deprem kendi başına afet olmak zorunda değildir, gerekli önlemi alırsan deprem afete dönüşmez. gerekli önlemi almazsan da işte böyle yıkıma uğrar ve ölürsün. depreme karşı önlem almak mümkünken almıyorsan ve göz göre göre ölüyorsan da orada artık aptallıktan söz etmek kaçınılmaz hale gelir.işte bu halk, bu yüzden aptal bir halk. çözümü çok basit bir sorun var ortada. bir sürü bilimci bu deprem riskinin de gayet farkında, depreme karşı korunma yöntemlerini de çok iyi biliyor, depremi asgari hasarla, belki hasarsız atlatmak için yapılması gerekenler ortada, ama yapılmıyor. neden? işte burada halk etkeni devreye giriyor. halk deprem önlemi almaya tepki gösteriyor da ondan. belediye iki kattan yüksek bina yapılmaz diyor, müteahhit çıkıyor ben oraya 8 daire daha sığdırırdım sen beni paramdan ettin diye belediyeye tepki gösteriyor.deprem bölgesindeki 11 ilde 300 bine yakın mı, 300 binden fazla mı kaçak bina varmış, teyit'in raporunda okumuştum şimdi linkini bulamıyorum. eline malayı çimentoyu alanın boş bulduğu araziye tuğla dikip ev yaptığı, bu evlere imar izni verilip tüm kaçak yapıların yasallaştırıldığı, bu arada da tabii yasallaştırılan yapıların emlak vergisine tabi tutulup devlete yeni gelir kaynağı yaratıldığı, o yeni gelir kaynağıyla da boktan bir duble yol veya havalimanı ihalesine girilip 8 basamaklı şirketler zinciriyle herkesin işi bir alt sözleşmeciye taşere etmesi vasıtasıyla envai çeşit inşaatçı iktidar yandaşının beslendiği bir düzende yaşıyoruz netice itibarıyla. öyle veya böyle, aptalca tercihlerin, kapitalist hırsların, şükürcülük mantalitesinin, başına ne gelirse gelsin kendini bir üst otoriteye teslim etmeye dayanan islamcı anlayışın hakim olduğu bir toplumda elbette olaylara makul tepkiler verilmesi, yapılması gerekenin yapılması ve doğru önlemlerin alınıp etkili çözümlerin uygulanması beklenmez.işte bu sebepten de şunun farkında olmamız gerekiyor; bu toplumun afetlere karşı dirençli hale gelmesini istiyorsak öncelikle toplumsal bir dönüşüme ihtiyacımız var. akp'yi ben de sevmiyorum, bir an önce gitmesini istiyorum, önümüzdeki seçimde de umarım göndereceğiz ama siyaset, bu işin yalnızca çok küçük bir boyutu. siyaseti siyaset yapan, bu hale getiren, beceriksizleri ve yozlaşmışları iktidar sahibi yapan koca bir halk, başına gelen bir musibetle hükumete karşı tepki geliştirip iktidar sahiplerini değiştirmeye karar verse bile çözüm orada bitmiyor. elimizde başa yapılması gerekeni yapmaya niyetli biri gelse bile onun karşısında durmaya veya ondan karşılık bekleyip işleri zora sokmaya aşırı derecede meyilli bir halk var; bu halk dediğimiz aptal kalabalığı karar mekanizmalarını ciddi şekilde etkileyip kendisi gibi düşünmeyenlerin de hayatını tehlikeye atan bir çoğunluk gücüne sahip, ve bütün ülkenin gelişip kalkınabilmesi için bu aptallardan oluşan toplumun bir dönüşüm geçirmesi şart. yoksa ölüyor, şikayet ediyor ve yine ölüyoruz; bu döngünün başka bir çıkışı yok.