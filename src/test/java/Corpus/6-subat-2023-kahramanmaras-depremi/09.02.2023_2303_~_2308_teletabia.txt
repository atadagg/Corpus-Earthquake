sevgili ekşi sözlük yazarları ve okuyucuları, bu entryi depremin 72. saatine yaklaşırken size umudu, dayanışmayı ve bunların gücünü anlatmak için yazıyorum.ve hepinizi yardıma ve umudu örgütlemeye çağırıyorum.bugün 9 şubat, depremin üzerinden geçen üçüncü gün gitmek üzere. hepimiz büyük bir toplumsal travmanın içinden geçiyoruz. her an bu felaketin acısıyla yüreğimiz yanıyor. öncelikle hepimizin başı sağolsun, hepimize geçmiş olsun.ben de üç gündür gece gündüz izmir'de yardım toplamakla uğraşıyorum. biliyorum ki bir çoğunuz da aynı konumdasınız. herkesin elinden geleni yaptığına inanıyorum. öncelikle canım sevgilim de halen deprem bölgesinde. ailelerinden kayıplar olsa da şu an görece iyiler bölgeden çıkmayı bekliyorlar. yani bu entryi aynı zamanda bölgede yakınları olan bir insan olarak yazıyorum. ve bu yazının temelini de aslında sevgilimle aramızdaki kısıtlı iletişim şansı içinde ona anlattığım olaylar oluşturuyor.hepinizi umudu ve dayanışmayı örgütlemeye çağırarak başladım yazmaya, çünkü inanıyorum ki bizi bu felaketten bu kurtaracak. twitter'ı kapatanlara, yardım tırlarına el koyanlara, belediye ya da valilik tırlarına zorla parti pankartı asıp önünde fotoğraf çekilen dalkavuklara, aç çocuklarına yıkık marketlerden süt alanlara ateş açılsın diyenlere inat, bu ülkede dayanışmanın mayası var arkadaşlar. ve hepsine inat umudu ve dayanışmayı örgütlemeye mecburuz.kurtuluşun burada olduğundan adım gibi eminim. bu üç günde bir daha emin oldum. izninizle anlatayım.dediğim gibi üç gündür gece gündüz yardım topluyorum. ve bir sürü an kazındı zihnime sizinle bir kaç tanesini paylaşacağım.dün bayraklı'daydım. azad diye bir çocuk geldi babasıyla. bacak kadar bir çocuk azad, bir koli hazırlamış en sevdiği oyuncaklarını koymuş içine. güzelce kolilemiş getirmiş vermedi bize, tıra kendi elleriyle koydu. gözümden yaşlar aktı gitti. ondan önceki gün de menemendeydim yaşlı bir teyze bütün yüklüğünü çarşafa sarıp sırtında getirmiş. alın bunu dedi, bizim evimiz vardır. gönderin ki onlar ısınsın dedi. ellerimle koliledim.kurban olduğum teyzem senin bu yüreğin kurtaracak bu ülkeyi dedim kendi kendime. bugünde hem karabağlarda hem de buca çamlıkule'deydim. insanlar çoluk çocuk bütün enerjileriyle yardım taşıyor, ayırıyor koliliyordu. bütün koliler elden ele ulaşıyordu kamyonlara. bir sürü koliden, poşeten türkçe, kürtçe dayanışma notları çıktı. hepsi yanınızdayız diyordu kendi lisanında. ardından o kamyonlardan biriyle tıra iletim için ana merkezlerden biri olan buca çamlıkuleye geçtim.çamlıkule'ye geçtiğimde bir kız çocuğu ile tanıştım. berfin. ah benim canım berfin. annesine ben de gelicem, yardım edicem demiş. durmamış evde. sekiz yaşına yeni basmış berfin. bütün gün kolileri bantladı, üzerlerine ne olduklarını yazdı. konuştuğumda ben niye yardım etmiyim abla hem ben okuma yazma bile öğrendim dedi. bunu da biraz övünerek söylediği için bizi de gülümsetti. verdik kalemi yazdı. bir sıra sarıldım berfin'ne, bütün korkum, acım, endişem bir yana kocaman sarıldım ona. esmer yüzünde parlayan kocaman yeşil gözleriyle gülümsedi. 8 yaşındaki berfin'in inadı ve umuduyla bir kere daha doğdum sanki.son bir güzel haber daha aldım bugün, annem depremde ailesiz kalan çocuklar için koruyucu ailelik başvurusu yapmış. eğer verirlerse 26 yaşından sonra bir kardeşim daha olacak. yani kimse umudunu kaybetmesin arkadaşlar.umut dimdik ayaktadır. umut türkiye halklarının ördüğü dayanışmadadır.umut oyuncaklarını kendi eliyle yardım tırına yükleyen azad'ın çocuk yüreğindedir.umut bütün gün yardım malzemesi kolileyen berfin'in inadında, gülen gözlerindedir. umut bütün yüklüğünü sırtlayıp getiren o yaşlı teyzenin omuzlarındadır. umut 58 yaşından sonra ben çocuk büyütürüm, çiçek gibi bakarım ona diyip evlat edinme başvurusu yapan annemde, yap bakarız, evladımız bilir büyütürüz diyen 65 yaşındaki babamdadır.umut gece gündüz demeden, çalışan çabalayan insanlardadır. ve umut, enkazlar içinde iki tane muhabbet kuşunu kurtarıp, üç gündür, bu yavrucaklar da yaşayacak inadıyla onları yattıkları arabada barındıran canım sevgilimdedir. eğer sağ salim o cehennemden çıkmayı başarırlarsa sizinle o kuşların bir fotoğrafını paylaşırım belki.ve yeniden söylüyorum, kimse umudunu kaybetmesin! umut dayanışmadadır. velhasılı kelam bugün dayanışmayı ve umudu örgütleyip yaralarımızı birlikte sarmalıyız sevgili yazarlar. fakat yarın mutlaka bize bunları yaşatanlardan da hesap soracağız. bu hesap mahşere kalmayacak!kimse unutmasın bu günleri, zulmü ve dayanışmayı, bu memleketin dostlarını ve düşmanlarını kimse unutmasın. hem dayanışma ve umudu hem de zulüm ve alçaklığı mıh gibi işleyin zihninize.son olaraktan sözlerimi üç gündür zihnimde dolanıp duran iki dize ile bitireyim. biri gülten akın'dan, ikincisi nazım'dan."karayı kaldırın, mavi koyun, umudumu yitirmedim!" "benim kuvvetim: bu büyük dünyada yalnız olmamaklığımdır."