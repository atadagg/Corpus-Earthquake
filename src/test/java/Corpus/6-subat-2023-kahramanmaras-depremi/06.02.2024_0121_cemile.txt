kilometrelerce uzakta 8. katta deli gibi sallandığımız ve avizelerin sesine uyandığımız bir depremdi. elimizden bir şey gelmedi günlerce, uyuyamadık, boğazımızdan lokma geçmedi. öyle elimiz kolumuz bağlı bekledik.o günlerde herkesten şu cümleler duyuluyordu; utanıyorum. üşüdüm, acıktım, yoruldum, sıkıldım demekten utanır olduk. her şey boş ve anlamsız, her taraf acı yüklü gelmişti.o kadar çok vefat haberi geldi ki neye üzüleceğimizi şaşırdık. acı çekmek, acı hissetmek dediğimiz şeyin ucu bucağı yokmuş meğerse.depremden birkaç ay sonra ramazan bayramında hatay'a gitmek nasip oldu. çok istemiştim bunu, gidip orda ellerimle bir şeyler yapabilmeyi. yıkıntılar arasında dolaşan çocuklara hediye vermek, sarılıp “iyi ki geldin abla” demeleri, balkonlarda kurumuş çiçekler, pencerelerden uçuşan perdeler, hepsi gözümün önünde.biz çok büyük bir şey yaşadık. bunun tarifi yok. peki sonrasında ne değişti? bunu da oturup düşünmemiz gerekiyor. bu deprem bizi birleştirip, sıkıca sarılmamızı sağlamalıydı ama biz bunu başaramadık ve tam aksine deprem bizi iyice ayrıştırdı. insanlığımız fay hatları gibi kırıldı, bu kırığın üstüne bir şey inşa etmek bence mümkün değil artık.