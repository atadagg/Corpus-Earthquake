evim yıkıldı, iş yerim yıkıldı içim yanmadı. oturdum bir taşın üstüne, hayırlısı olsun dedim. beni yakıp tutuşturan anamın siyah beyaz vesikalık bir fotoğrafı vardı, onu bulamadım. hiç görmediğim anamdan kalan tek şeydi. 30 yaşına kadar bilfiil yanımda taşıdım. depremde kaybettim. geçen çöktüm bir yere hüngür hüngür ağladım, bir kaç arkadaş geldi, sıkma canını mal bu yerine koyarsın zamanla dediler. sokayım malına, evine, işine. üryan gelmişim üryan giderim. hiçbir şeyde gözüm yok. ağlatan o fotoğraftı. yaşamak ne zormuş. iki gün önce yakup abi, beni çağırtmış, gelsin demiş sıcak bir paça içsin. paçayı sevdiğimi bilirdi. benim için yaptırmış. dün yakup abi beyin kanaması geçirdi. bir anda ağzından burnundan kan gelmeye başlamış, bitkisel hayata girmiş. aradılar, rahmetli oldular dediler. kalktım güzelyurt mezarlığına gittim. ağzımda hala paça tadı, mezarın başında ağladım. velhasıl yaşamak zormuş. hikaye odur ki; kağızman'ın civar köylerinden birinde birbirlerini delice seven iki çiftten hanım hastalanır. ateşler içerisinde yanan hasta sevgilisinden ekşili bir nar ister. o zamanların nakil vasıtası güçlüğünden dolayı kağızman'dan nar yetişemeden sevgili ölüp gider. bu genç sevgilinin ölümü etrafta büyük üzüntü uyandırınca şairlerden biri bir şiir yazar:"kağızman'a ısmarladım nar gele,gümüş kemer ince bele dar gele."o paça, boğazımda kaldı yakup abim. neyse kıvırcık ali misali:"eğer ki, gelmeler topraktan isedemek ki, gitmeler aynı yeredir.."edit: arkadaşlar deprem çok zor. çaresizlik gerçekten insanı tüketiyor. ben annemi babamı küçükken kaybettim. nice derde dayandım ama bu derde dayanamadım. artık herşey boş geliyor ama bir şekilde yaşamak zorundayım. küçükte olsa yavaş yavaş başlamak lazım. imkanım çok kısıtlı. siyah erkek kemeri, birde erkek cüzdanı satmaya çalışıyorum. sadece bu iki ürün var. birde 6 tane pasaport cüzdanı var. almak isterseniz kargo ile göndermek isterim. kalitelidir. 0530 231 0531 numaramdır. whatsapp'tan sipariş verebilirsiniz. evimin ve iş yerimin yıkıldığına dair tüm resmi evrakları whatsapp'tan gönderebilirim.