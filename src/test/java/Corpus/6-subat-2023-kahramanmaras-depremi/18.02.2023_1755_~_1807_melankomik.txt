önce bir açıklamayla ve bir kaç örnekle başlayacağım ki bağlam* daha anlaşılır olsun. tarih her şeyi yazar. ileride insanlar dönüp baktıkları zaman ise tarih ne kadarını yazdıysa ve geride ne kadar boşluk* kaldıysa, bu kalan boşlukları o okumanın yapıldığı zamanın şartlarına uyarlayarak yorumlama eğilimindedirler.tarihte daha geriye gittikçe ise boşluklar daha da artar ve bu boşlukları istediğiniz gibi doldurma "lüksüne" sahip olursunuz. bütün gün televizyonlarda ismet inönü dönemi hakkında atılıp tutulanlar buna güzel bir örnek olabilir.bugün 1999 depremi hakkında, genel haberler, istatistikler değil de halkın bizzat yaşadıkları hakkında bir şeyler öğrenmek istediğiniz zaman birkaç gazete kupürü dışında bir şey bulamıyorsunuz.bugün öyle bir dönemde yaşıyoruz ki, çok kapalı kapılar ardında gerçekleşebilecek bazı işlemler dışında her şey bir şekilde duyuluyor. halkın çok büyük çoğunluğu gerçek zamanlı olarak duyamasa da bunlar "tarih defterine" yazılıyor.ekşi sözlük'te en son 2021 yılında bir şeyler paylaştım. ekşi sözlük'te 16 yıldır yazar olmama, geçmişte denetim ekiplerinde bulunmama, buranın hayatımda da azımsanmayacak bir rolü olmasına rağmen artık bana hiçbir şey katmadığını fark ettiğim için kendiliğimden yazmayı bırakmıştım. bu entry'i de daha çok gelecekteki kendime bir not olarak yazıyorum.akıl sağlığımı korumak adına, uzun süredir türkçe hiçbir şey okumuyorum/yazmıyorum/izlemiyorum. bu sebeple deprem hakkında dünya basınından çok fazla şey okudum. size şunu söyleyeyim, sky news canlı yayınında yaklaşık bir hafta boyunca depremi gösterdi, neredeyse türk televizyonlarından daha iyi haber almamı sağladı. bbc'nin global websitesinde ana sayfadaki ilk haberler daha bir kaç gün öncesine kadar hala deprem haberleriydi. dünyanın başka bir yerinde bu şiddette bir deprem olsa sanmıyorum ki türkiye'de bir kaç saatten fazla gündem olsun. biz yurtdışını geçtik kendi içimizde bile öyle kutuplaşmışız ki zaten anlatmaya gerek yok nasıl saçmalıklar yaşadığımızı.sadece şunu eklemek istiyorum. bbc'nin, orcan apartmanını özne alarak yaptığı bu haberi dünyada gözleri yaşarmadan okuyabilecek bir insan evladı yoktur: https://www.bbc.com/…ews/world-middle-east-64597007türkçeye de çevirmişler onu da ekleyeyim:https://www.bbc.com/turkce/articles/c909g8xlpe2ogelelim asıl konuya. bu depremin sonrasında olanlar benim gerçekten çok zoruma gitti. tamam salak yerine konuluyorduk, malum şirketlerin milyarlarca liralık vergi borçları çatır çatır silinirken maaşımızın %40'ını vergi olarak kesiyorlardı, en ufak eleştiri getirsen anında terörist damgası yiyordun, vasıfsız eleman olarak çalıştırmak istemeyeceğin insanların acayip acayip yüksek mevkilere yükselmelerini izliyorduk, gözümüzün içine baka baka yalan söylenmesine bile artık alışmıştık, gördüğümüz en yürek burkan şey pazardan kalan artıkları toplayan yaşlı insanlar falandı. artık vergilerimizin nereye gittiğiyle ilgili şakalar espriler yapıyorduk, izahı olmayan şeyin mizahı oluyordu. ama deprem sonrası öyle travmatik şeyler gördük ve bunları o kadar hızlı ve kesintisiz şekilde yaşadık ki şu an depremden zerre etkilenmemiş ve etkilenen bir tanıdığı bile olmayan insanlar bile post travmatik bozukluklar yaşıyor. depremden önce uğraştığımız şeyleri kötü yazılmış senaryolara benzetirsek (zaten çoğu olayda, filmde görsem bu kadar da abartılmaz derdim yorumları yapılıyordu), depremde yaşadıklarımızı şeytani bir zekayla kurgulanmış bir korku filmini kanlı canlı yaşamak olarak tarif edebiliriz. enkazdan günler sonra çıkan insanların enkaz altında yaşadıkları benim hayatımda en okuduğum/dinlediğim en korkunç şeylerdi. peki ya çok daha büyük bir dilimi oluşturan, çıkamayanlar? depremden 13 gün sonra bile canlı çıkanlar olduğunu düşünürsek, çok büyük sayıda insanın depremden belki bir haftadan uzun bir süre sonra bile, ülkede bunca saçmalık yaşanırken hala beton bloklar altında inleyerek, ağlayarak, bozulan beyin kimyalarıyla halüsinasyonlar görerek, zaman kavramını yitirmiş halde günlerce tabuttan bile daha dar deliklerde açık konuşayım elleri parçalanana kadar duvarları yumruklayak delirerek can verdiler veya hala veriyorlar!enkaz altından en son çıkan, yani ahmet hakan'ın deyimiyle "rekor kıran", malum medyanın tabiriyle "aramıza hoşgelen mucize kişi" depremden 296 saat sonra, yani depremin 13. gününde, yani henüz bu satırları yazarken çıkarıldı.yani artık depremin gündemden bile yavaş yavaş düşmeye başladığı bu günde, depreminde 13. gününde, hala enkaz altında başka canlılar ve son nefesini vermek üzere olan insanlar var büyük ihtimalle. şu an bir kaç saniyeliğine durup bu korkunç gerçeği biraz düşünün.bu 296 saat boyunca neler oldu, tarihe not düşelim:depremden sonraki ilk gün, belediye başkanları aranırken, chp'li belediye başkanları aranmadı.bunun devamı olarak, daha ilk günden "devlet" kavramını cumhur ittifakına indirgeyip, cumhur ittifakı olarak hepimiz sahadayız dendi.eski afad başkanı tanzanya'ya gönderilmişti ve 2017'de yerine imam hatip mezunu bir diyanet çalışanı getirilmişti. adam tanzanya'dan apar topar çağırıldı.adıyaman valisi'nin, devlet nerede diyen acılı halkın karşısında, koruma duvarının arkasında olmanın verdiği rahatlıkla tuhaf bakışlarını ve sırıtmasını gördük depremin ikinci gününde. buna çok kızmıştık ama daha neler göreceğimizden habersizmişiz meğer henüz.depremin ikinci gününde hatay'da neler olduğunu daha bilmiyorduk bile. merkez üssü de kahramanmaraş olduğu için televizyonlarda hep maraş, adıyaman vs gösteriliyordu. birinci gün geçtikten sonra ancak, hatay'dan haber alınamıyor, hatay'daki durum çok daha kötü olabilir gibi şeyler duymaya başladık. doğru düzgün bir bilgi gelmiyordu çünkü telekomünikasyon tamamen çökmüştü ve enkaz altında on binlerce insan çekmeyen telefonları ile yardım istemeye çalışıyordu. türk telekom'un kapasitesi yeterli denerek, elon musk'ın starlink teklifi reddedildi.kameraya konuşmak için öne atılan ali önder, “içeride sekiz canım var. kimse gelmedi, afad hâlâ yok. bizi böyle yalnız bırakanlar sakın bizden oy istemeye gelmesin, sakın!” diyor.apartmanın enkazından güçlü bir duman yükseldiği görülüyor. depremzedeler içerideki yakınları için, “dün geceden beri tek bir itfaiye bile gelmedi. depremden olmasa da dumandan zaten ölmüşlerdir” diyor.kendisi de 2,5 saat enkaz altında kaldıktan sonra kendi çabasıyla kolu kırık olarak enkazdan çıktığını söyleyen önder, “15 daireli apartmanda 10 kişi sadece bizim çabamızla kurtuldu” diyor. kaynakhatay'da insanlar ilk gün enkazdan yaralı çıkanların bile enkazdaki diğer insanları kurtarmak için kendi çabalarıyla uğraştıklarını anlatıyorlar.maraş'ta "tek katlı" itfaiye binası bile çökmüştü. bir yandan ise millet yırtınıyor asker neden görevlendirilmiyor, böyle büyük bir yıkımda iş makinaları ve görevliler yetersiz kalıyor. yardımlar dağıtılamıyor, bu organizasyonu gerçekleştirebilecek tek kurum ordudur diye. en kritik zaman aralığında ordu yokken gelen tepkilerden sonra bazı askerler bölgeye gönderiliyor. bu zaten başlı başına uzun uzun değerlendirilmesi gereken bambaşka bir olay. halen enkazdan canlı çıkarma çalışmaları sürerken, diğer tarafta hatay yapı denetim ve yapı malzeme şube müdürlüğü'nün binasının henüz ayakta olan binasını yıkmak için araçlar gönderildi ve evrak yok etme tartışmaları başladı.daha henüz depremin ikinci gününde hicret kuran kursuna ait "kasa"yı çıkarmak için, başka hiçbir yere tahsis edilmeyen araçlar getirilip vinçle kasa kurtarılıyor. henüz aynı sokakta kurtarılmayı bekleyen 12 kişinin canlı olduğu söyleniyor haberde.tayyip erdoğan depremden 25 saat sonra ekranlara çıkıp günü geldiğinde tuttuğumuz defteri açacağız dediği meşhur konuşmasını yapıyor.ikinci gün, maraş'ta cenazesini kendi çabasıyla arabaya koyup götüren bu adamın dramını izliyoruz.dünya'nın aklınıza gelebilecek her köşesinden yardım yağmaya başlıyor. dünya'nın öbür ucundaki meksika'dan bile böyle görüntüler geliyor. fatih altaylı, "30 doktor 100 yardım görevlisi 50 hemşire israil ekibi havalimanında bekletiliyor. depremzedeler ise enkaz altın ve ayazda bekliyor. delirmek işten değil" şeklinde bir paylaşım yapıyor ve israil ekibinin havaalanında dua ederek beklediği görüntüleri görüyoruz. daha sonra aynı ekip sahada çok sayıda zorlukla karşılaşıyor, israillileri burada istemiyoruz şeklinde çok sayıda tehditde maruz kalıyorlar vs..yağma ve şiddet olayları başlayınca almanya ve avusturya ekipleri çalışma güvenliğimiz yok diyerek ekiplerini çekince süleyman soylu, onları iftira atmakla suçluyor. ve bölgenin depremden önce ne kadar güvenliyse şimdi de o kadar güvenli olduğunu söylüyor. nevşin mengü ise tayvanlı ekip hakkında çok daha vahim bir paylaşım yapıyor: "china times'ın haberine göre, adıyaman'da arama kurtarma yapan tayvanlı ekip, göçük altında kalan bir kişiye tam ulaşacakken, gelen türk ekip tarafından uzaklaştırılmış. haberde tüm işi tayvanlı ekip yaptı, türk ekip kendi yapmış gibi gösterdi deniyor"155 kişilik tayvanlı ekip havaalanında alkışlarla uğurlanıyor.ülkenin de dört bir yanından da yardım yağıyor fakat o kadar büyük bir organizasyon eksikliği var ki gönderilen yardımlar şehrin bir köşesinde yığın halinde dururken başka bir köşesinde insanlar içecek su bulamıyor.depremin üçüncü gününde ise kepçelerle açılan çukurlara, battaniyelere ve torbalara sarılmış cenazelerin kefensiz şekilde toplu halde atıldığı video'lar gelmeye başlıyor. bundan bir gün önce ise diyanet ülke genelinde camilerden sela okutuyor. bilmiyorum enkaz altında yaralı halde sıkışmış insanlardan kaç tanesi son nefesini vermeden bu selaları dinledi acaba?1999 depreminden sonra "devlet enkaz altında", "halk sahipsiz", "katiller", "devletin kurbanı olduk" gibi manşetler atan gazetelerin, hem de tam olarak aynı gazetelerin bu kez "başın sağolsun türkiyem", "asrın felaketi", "yüzyılın acısı" gibi laf olsun diye atılan manşetleri ise olayın ayrı bir boyutuydu. yazının en başında anlatmaya çalıştığım şey tam olarak bu aslında. eğer bugün twitter, youtube, ekşi sözlük vs olmasa, yıllar sonra depremi sadece şu manşetler ile hatırlayacaktık.depremin neredeyse 5. gününde, enkaz altında yakınlarımız var sesleri geliyor kimse yardım etmiyor diyen insanların toplu halde haluk levent sesimizi duy diye bağırdıkları aşırı derecede absürt ve utanç verici videolar gördük. chp'li meclis üyesi paylaştı: valilik bodrum belediyesi’nin deprem bölgesine hareket eden yardım tır'ındaki pankartı, 'muğla valiliği' yazılı pankartıyla kapattı.bekir bozdağ'ın nasıl yuhalandığını tabii ki malum kanallarda göremedik.daha enkaz altında canlı insanlar varken ekrem imamoğlu’na "ingiliz uşağı, defol" diyen eski akp milletvekili nursel kocabaş reyhanlıoğlu’nun ailesinin kahramanmaraş'ta birçok inşaat firmasının sahibi olduğu ortaya çıktı.ingiliz uşağı defol buradan dediği adam, 1999 adapazarı depreminde daha siyasete bile girmemişken kendi imkanlarıyla yardım kamyonu hazırlayıp atlayıp gidip bölgede insanlara bizzat kendi elleriyle yardım dağıtmıştı. şurada kendi çektiği görüntüleri bile görebilirsiniz. depremin beşinci gününce tügva bizzat kendi hesabından tuhaf bir video paylaştı. videoda bir grup insan elden ele bir şey dolaştırıp, sıradan bir aracın arka bagajına koydukları görünüyordu ve videoyu çeken kişi "gıda malzemeleri, barınma malzemeleri, her türlü destek malzemeleri tügvalı gençler tarafından köylere ve ilçelere dağıtılıyor. burada araçlara yükleniyor. en ufak köylere dahi ulaşılmaya çalışıyor" diyordu. video'nun ortalarında bir yerde ise elden ele dolaştırdıkları şeyin küçük bir meyve suyu olduğu ve bagajda da sadece tuvalet kağıdı olduğu görünüyordu. tepkilerin ardından çok kısa sürede video silindi fakat 1999 yılında yaşamıyor olduğumuz için video'yu hala görebiliyoruz.daha sonra erdoğan'ın geçmiş yıllarda imar barışı hakkında yaptığı konuşmalar dolaşmaya başladı. kaynaktaki hesabın adı da çok manidar: "arşiv unutmaz".nevşin mengü'nün programına bağlanan bir kişi antakya'nın nasıl bir korku filmi sahnesine döndüğünü anlattı. uyarı koyuyorum, gerçekten çok rahatsız edici.annesi babası enkaz altında can çekişen insanların acı içinde "nerede bu devlet" demeye yeltendikleri anda ellerinden mikrofonun çekildiğini, seslerinin kısıldığını, yayının kapandığını gördük. bana göre türk televizyonculuk tarihinin açık ara en utanç verici anlarıydı. show tv'de dilara gönder, vicdanının sesine engel olamayarak azıcık şiddetli bir konuşma yapınca apar topar istifa ettirildi. madenciler: aşağıya inip buluyoruz; afad gelip reklam yapıyor. %98'i 2000 yılı öncesi denilen binaların aslında ne kadar da yeni oldukları uydu görüntüleri ile ortaya çıktı.afad ise 2 gün önce, enkazlarda artık canlı kalmadı demişti. daha afad bu açıklamaya yaparken bile iki kişi canlı çıkarılmıştı. bugün hala çıkarılıyor.ve hala enkaz altında canlılar varken diyanet beklenen açıklamayı yaptı: evlatlık edindiğiniz depremzede çocuklar ile evlenmenizde bir sakınca yoktur.türkiye uzay ajansı başkanı, "uzaydan titanyum çubuklar atarak deprem yaratıyorlar" dedi."merkez bankası" 30 milyar tl bağış(?) yaptı.emine erdoğan'ın cüce vatandaşı çocuk sanıp başını okşaması.enkaz altında halen binlerce insan can çekişirken kameralar karşısında yaşanan bu yer kapma yarışı. yardım çalışmalarının en ateşli ve yoğun şekilde devam ettiği saatlerde, çok sayıda gönüllü data analisti ve yazılımcının çabalarıyla, enkaz altından veya yakınları tarafından yardım etme amacıyla atıldığı düşünülen tweet'leri bir nevi yapay zeka taramasından geçip tweet'teki adres, telefon numarası gibi bilgileri extract edip kategorize eden, bir araya getirip liste halinde sunan ve bir sürü insanın hayatının kurtulmasını sağlayan uygulama başta olmak üzere twitter üstünden organize olan çok sayıda yardım gönüllüsü ve ekibi varken, hepinizin hangi sebeplerle olabileceğini tahmin edebileceğiniz şekilde hiçbir açıklama bile yapmadan twitter engelleniyor. daha doğrusu teknik olarak engellenmiyor ama bant genişliği neredeyse sıfırlanarak insanların erişmesi engelleniyor. yardım gönüllüleri gruplarında vpn servisi paylaşımları başlıyor. insanlar onca derdin hengamenin içinde bir de bununla uğraşmak zorunda bırakılıyor. yazarken fenalık geldi gerçekten artık devam edemiyorum. daha ahbap'a yapılanlar vs o kadar çok şey var ki...tüm bu yazdıklarımın tamamı enkaz altında halen canlı insanlar varken gerçekleşti. çünkü yukarıda da belirttiğim gibi, çıkarılan son kişi henüz ben bu satırları yazarken çıkarıldı. ve daha on binlercesi de kurtarılabilecekken kurtarılamadı. yukarıdaki olayların her biri gerçekleşirken, beton blokların altında insanlar teker teker son nefeslerini veriyorlardı.