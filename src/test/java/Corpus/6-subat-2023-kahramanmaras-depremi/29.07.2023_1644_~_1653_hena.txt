evlerinden kurtulanların, ilk günlerde yanı başlarında yıkılan binalardan gelen imdat seslerini dinleye dinleye yardım bekledikleri deprem bu. evlerinden çıkıp ailelerinin yanına gidenler, enkaza dönmüş mahallelerden gelen ceset kokularını alarak gittiler. enkaz altında kalmaktan kurtulanlar, enkazda yardım bekleyenlerin sesinin giderek duyulmaz hale gelişine an be an şahit oldu. bazıları, sevdiklerinin içinde olduğu enkazlarda çıkan yangınlara ve canlı canlı yanan sevdiklerine şahit olmak zorunda kaldı.unutuldukça hatırlatılması gerekiyor tüm bunların. bunlar unutulup giderse yas da mümkün değil, iyileşme de mümkün değil.bir not: ben bu deprem başka bir yerde olsaydı ve bu yaşananları bilseydim, herhangi bir seçimin sonucu ne olursa olsun bu yaşananları kimseye reva göremezdim. ne olursa olsun “iyi ki reyhanlı'da bomba patladı” diyemiyorum. soma'da ölen madenciler için “bana ne” diyemiyorum. ben, o facialarla yüz yüze gelmiş birinin yaşadığı trajediyi sadece hayal bile etsem, aynı acı verici olayı onların yüzlerine seçim sonuçları için intikam alır gibi çarpmaktan ya da çarpmaya niyetlenmekten utanırım. nasıl yapabiliyorlar, aklım almıyor.