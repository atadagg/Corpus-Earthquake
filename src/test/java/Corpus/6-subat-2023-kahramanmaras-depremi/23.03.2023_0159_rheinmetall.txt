8 şubat 2023. antakya devlet hastanesi karşısında, sağlık bakanlığı'nın kurduğu çadır yerleşkesindeyiz. sabah erken saatlerdi. yerleşkenin ortasında, enkazdan çıkarılıp getirilen naaşların toplandığı yerin 10 metre karşısında, gördüğüm manzara karşısında kaldırıma oturakaldım ve insanları izlemeye başladım. bu olanlar gerçek miydi? insanlar geliyorlar, cenazelerini teşhis ediyorlar ve alıp gidiyorlardı. bazı arabalar hasarlıydı ama canını kurtaran, geride kalanlar için geliyordu. bazıları ise küçük araçlar olsalar dahi bir kaç naaş yüklenip gidiyorlardı.bu olanlar gerçek miydi?böylece, ifadesizce, kaldırımda oturakaldım ve izlemeye devam ettim. annesinin naaşının orada olduğu bilgisi ile genç bir çocuk geldi. yanında 3 kişi daha vardı. torbaların fermuarlarını açıp anneyi aramaya başladılar. diğer üç kişi görece daha sakindi ama bu genç, uzun boylu hafif de şişmanca olan çocuk, mahvolmuştu... bu gördüklerim gerçek miydi? ayağa kalkıp gidip sarılmak istedim ama hareket edemiyordum. bu acı gerçek miydi? genç çocuk biraz öteye yürüdü, sanki annesinin bulunacağını hissetmişti. onu öyle görünce fırladım yanına, elimde bir su. tutuşturdum eline, bir yudum iç abicim. elimi ıslattım, yüzünü gözünü yıkadım. diğer aile fertleri, 'bulduk' dediler. genç çocuk 'anne' diyebildi. başı omzumdaydı. 'anne kalk anne'. çocuğa sarılmıştım. diğer aile fertleri savcının yanına gittiler, naaşın başında ikimiz kaldık. çocuk, ağlamayı bırakmıştı. yüzü bir anda ifadesizleşti ve şimdi ayakta, donmuştu. o esnada hemen davranıp torbanın fermuarı çektim. hiç bir evlat annesini öyle görmemeliydi ama o hayat dolu çocuk annesini öyle gördü. geri döndüğümden beri her gün artan müthiş bir öfkeyle sarsılıyorum. hiç bir evlat annesini öyle görmemeliydi. acım katlanarak artıyor, geçmiyor. yola geç çıktığım için kendime, kurumlara güvendiğim için yine kendime, sonra da herkese ve her şeye dair müthiş bir öfke duyuyorum. bunu bir bilinçle yapmıyorum ama her ân hissediyorum. artık ben de bir enkaz gibi soğuk ve ifadesiz olsam da öfkem katlanarak büyüyor.hiç bir evlat annesini öyle görmemeliydi diyorum kendime.hiç bir evlat annesini öyle görmemeliydi.hiç bir evlat annesini öyle görmemeliydi.hiç bir evlat annesini öyle görmemeliydi.hiç bir evlat annesini öyle görmemeliydi.ama o çocuk gördü.bunun aması maması yok, görmemeliydi. asrın yüzyılın bin yılın ebesinin ta amının felaketi olması bahane değil. doğusundan batısına, yerinin altı üstü zenginliklerle dolu bu memleketi ölüm tarlasına dönüştüren zihniyete karşı hissettiğim öfke, büyüyor.şimdi bu bilgisayar başında, deprem kuşağında yer alan, her an beşik gibi sallanan ülkemin neresi yerle bir olacak diye çaresizce bekliyorum. bir panik ve ya bir travma haliyle değil, bunu tam bir bilinçle ve hazır halde bekliyorum, hem de 10 yaşımdan beri bekliyorum. 10 yaşımdan beri felaketlerle yaşıyorum.öfkem büyüyor, çünkü sebebini çok net biliyorum. daha bir çok çocuk, annesini öyle görecek. daha bir çok anne evladını öyle görecek. ve daha bir çokları...bu kahrolası gerçeği mecbur kabul ediyorum. bizi bu kahrolası gerçeğe mahkum kılan, ülkemin insanlarını travmadan travmaya mahkum eden her şeye ve herkese, geçmişinden gelmişine, ama en çok da karanlık mı karanlık bu cehalete küfrediyorum.işte öyle. ben hazırım ve bekliyorum.