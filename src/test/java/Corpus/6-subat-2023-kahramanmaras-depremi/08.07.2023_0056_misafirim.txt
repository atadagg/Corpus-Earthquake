üzerinden 5 ay geçti. mevsim değişti, bebekler doğdu bir yerlerde, çiçekler açtı, sevdiğim dizilerin yeni bölümleri çekildi, öğrencilerimi mezun ettim, çocuklarım boy attı... hiç az bir zaman değil ki. 5 ay... ama öyle bir soktu ki beynime, yüreğime hiçbir şey senin değil diye... öyle bir vurdu ki kafama en sevdiklerin, onsuz yapamam dediklerin saniyeler içinde öyle bir gidebilir ki diye... unutamıyorum. her gece yatağa o anı hatırlayarak giriyorum. uykuda hareketle sallanan yatak uyandırıyor beni hala. zihnimden atamiyorum; ya yikilsaydi evim, canım dediklerimin evi düşüncesini. uzak akrabalarımı kaybettim bu depremle, ama yitip giden 50000 kişinin deprem anında yaşadığı korkuyu biliyorum ben. çocuğunu, annesini, babasını, eşini kaybedenlerin acısını anlıyorum, derinden paylaşıyorum acilarini. zamanla geçer demişlerdi. geçmiyor. zamanla anlıyorum ki hiç geçmeyecek.kendimi en sona koyuyorum. madem her an ölebilirsin yaşa hayatı diyorum. ormanın kokusunu daha derin çekiyorum içime mesela. denizin tuzunu ya da. rüzgarı... sonra bir an hatırlıyorum olanları ve de olabilecekleri. sonra hatırlıyorum o yarım kalan insanları. yaşamanın onlara nasıl ağır geldiğini düşünürken buluyorum kendimi.öyle bir ikilemdeyim işte. keşke hiç yaşanmasaydı o gece. keşke...