allah ülkeyi yönetemeyip bu hale getiren, elindeki gücü neyi düzeltebilirim diye kullanmak yerine konumunu sağlamlaştırmak için kullanan hükümetinden muhalefetine herkesin belasını versin! içlerinde varsa gerçekten vicdanlı olan tenzih ediyorum! ve şu an bizim gibi evde ağlamak yerine bölgede canla başla enkazlarda can kurtaran, çadır kuran, yemek yapıp dağıtan, yardım dağıtan kısacası elini taşın altına gerçekten koyan herkesten de binlerce kez razı olsun!dün bir arkadaşımla konuşuyoruz ağlayarak, biz de sorumluyuz, devlet yapmadı ama biz de gördüğümüz yanlışı söylemedik, evimize baktırmadık, oturduğumuz ev yarın tepemize yıkılacak mı bilmiyoruz ama bilmenin yolu var ihmal ettik diyor, bunu vatandaş olarak biz söyleyebiliyoruz ama senelerdir o mecliste, devletin başında olanlar diyemiyor, bir tanesi sorumlu hissetmiyor, hepsi birbirine bok atmakla meşgul, bir tanesi de demiyor ki senelerce bir şey yapmamışız ama olan oldu şu an bu canlar için ne yapabiliriz? bugün birlik olalım, el ele bu felaketten bir çıkalım sonra hesap sorma günü gelecek! belediye başkanları işi bırakmış muteahhidleri savunuyor, muhalefetin başındaki kalkmış ilk günden itibaren sürekli siyaset yapıyor, bir tanesi şarlatan yalanlarla kaos çıkarma peşinde, hükümet desen laf yetiştirme derdinde, dese ki çok büyük bir felaket, tatbikatını yapsan aylarca hazırlığını yapsan yine ortalık karışır ama el birliğiyle aşacağız, elimizden geleni yapacağız, yetişmeye çalışıyoruz, gün birlik günüdür, insanlar diyecek ki beni anlayan var beni gözeten var, ben de senin tanrı olmadığının farkındayım yetişemeyebilirsin, ama elinden geleni yapıyorsun görüyorum sonra soracağım hesabımı! ama sen tanrı gibi herşey kontrolünde gibi konuşursan bu milleti isyan ettirirsin! kalkmış koskoca devletin başı bir stknın derdine düşmüş, minnet duyacağı yerde itibarsızlaştırmaya çalışıyor. inanılır gibi değil!çok kahroluyorum, bir tane aklı başında yöneticimiz olmadığı için çok çaresiz ve ümitsiz hissediyorum. insanımız çok güzel ama birlik dili yok sürekli ayrıştırılıyoruz, böyle bir felaketi yaşarken bile birlik olamayan bu yöneticiler başımızda olmaya devam ettiği sürece de bu millet ayağa kalkamaz, benim bu vatana dair artık ümidim kalmadı, benim ömrüm güzel günler görmeye yetmeyecek artık buna inanıyorum. çünkü ne muhalefete oy veren insanların içinde sen de sorumlusun, utanmadan konuşma diyen var, ne de hükümete oy verenlerin içinde. herkes kendi tarafına hak verme, savunma peşinde! allah bu ülkenin yardımcısı olsun! allah bu felaketi yaşayan, evladını, anasını babasını, yakınlarını kaybetmiş, enkazda kalmış, evini barkını işini gücünü anılarını memleketini uzvunu her şeyini kaybetmiş insanımıza sabırlar versin, biz bile uzaktan yaşama sevincimizi kaybettik, ciğerimiz kurudu, allah onlara hayata tutunacak gücü versin, ölmek bir şey değil, zor olan yaşamak! allah hala diri diri toprak altında bekleyen ve kurtarılma ümidi olmayan insanlar varsa onlara da huzurlu bir ölüm nasip etsin! allah kalanlara iyi ki kalanlardan oldum, o enkazdan kurtarıldım diyecekleri güzel bir ömür nasip etsin, tersinden korusun!bundan sonrası için bizler de enerjimizi oturduğumuz yerde ağlamak, aynı başımızdakiler gibi ayrışmak, ne yapabilirim demeden önce sadece birilerine yapamadıklarını söyleyerek bir şey yaptığını sanmak, hakaret etmek için değil, ne yapabilirim, bu insanların hayatını maddi manevi bir nebze olsun nasıl kolaylaştırabilirim, aynı şey benim başıma da gelmesin diye elimden ne gelir diye düşünmek, günü geldiğinde de hesap sormak, hesabın sorulduğundan emin olmak için harcayalım. sadece temenni.. o günleri görmek nasip olsun.. göremeyeceksek de allah hayırlı ölüm versin, bu yaşananlardan sonra en büyük duam ölümün hayırlısını, huzurlusunu istemek..