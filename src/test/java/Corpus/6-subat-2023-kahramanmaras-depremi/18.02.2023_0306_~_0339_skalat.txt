depremi bizzat yaşayan birisi olarak uzun ve duygusal bir anımı sizle paylaşmak isterim.belki paylaşmak doğru olmayacak ama ders çıkaracağımızı düşündüğüm için bu uzun yazıyı yazdım.adıyaman'da çarşıdan yürüyerek 1 saatlik mesafe olan bir yerde depreme yakalandık. çok şükür bir sıkıntı yaşamadık. çevremizdeki binalar da sağlam olduğu için normal hayatımıza devam edeceğimizi düşünüyorduk. çok geçmedi yaklaşık 2 saat sonra depremin çarşı kısmını çok kötü vurduğu lafları dönmeye başladı. bir arkadaşımla saat 7 gibi hem bir mekanda bir şeyler yemek hem de biraz da olsa yardım etmek için çarşıya gitmeye karar verdik. otobüs olur mu olmaz mı diye düşünürken -durumun vehametinden nekadar habersiz kaldığımızı anlamışsınızdır- otostop çekerek gideriz diye düşünüyorduk.yolda 30'lu yaşlarında bir kadın muhtemelen acıdığından bizi aracına aldı. kocası doktor olduğu için hastaneye durumuna bakmaya gidecekmiş, zira hatlar çekmiyordu. 10dk sonra yıkık binaları görmeye başladık, aracı süren kadın da ağlamaya başladı çünkü tanıdığı kişilerin kaldığı binalar da yıkılmıştı. araç kontrolünü kaybetmeye başlıyordu. biz çarşıya yakın bir yerde kadını sakinleştirip indik. biraz yürüyünce durumun vehameti iyice belli oldu.her 2 binadan 1 i yıkılmış durumda, hiçbir profesyonel arama kurtarma ekibi yoktu. her enkazda tanıdığı insanı arayan birileri vardı. kısacası herkes kendi sevdiğini kendi kurtarmaya çalışıyordu. hemen bir enkaza girdik orda ses olmayınca biraz daha yürüdük ve asıl anlatacağım enkaza geldik.birisine ses veren var mı diye sorunca aşağıdaki adamın olduğu yeri gösterdi. gittik -yanımda 1 arkadaşım var- aşağıdaki kardeşine sesleniyordu. yerde kur'an duruyordu, tüm enkazın üstünde sanki bir mesaj verir gibi. değerli eşyalar laptoplar telefonlar var ama kimsenin umrunda değil. enkazda kalan adama seslendim:- abi bir şeyin var mı az daha dayan kurtaracaklar+ su lazım bacağım çok ağrıyor çok susadım- dayan abi geliyorlar az daha dayankonuşma böyle moral verir şekilde devam etti.çantamdaki tek suyu çıkardım ama adama veremiyordum zira ne bir boşluk ne de adamı gördüğümüz bir yer vardı. işte o an hayatımdaki ilkdefa bukadar çaresiz hissettim. erkekler ağlamaz derler ama o an enkazdan kafasını kaldırmış göğe bakan ben de dahil herkes ağlıyordu. enkazdaki kişinin abisi feryat ediyor annem babam gitti bir sen kaldın dayan diyordu. arkadaşıma döndüm bana bakıyordu, gidelim yapabileceğimiz bir şey yok dedi. öyleydi suyu belkide bir nebze iyi hissetmek için orda bir taşın üzerine bıraktım, gittik. hava daha açılmamış güneş hafif doğmuş durumdayken ağlayarak çaresizce yolda enkazlara baktık.çarşıdan dönerken baktım o adamı kurtarmak için beton deliciler kullanılmaya başlanmıştı.şunu da belirtmek isterim ki durum televizyonda gördüğünüzden çok daha kötüydü. düşünün yolda yürürken bir enkaza baksanız birinin kopmuş bir uzvunu görme ihtimali ? bu bile insanı nekadar etkiliyor değil mi ?bu yazdığım bir romandan sayfalar değil 12 gün önce bu topraklarda yaşanmış, o gün içinde belki de binlerce kişinin yaşadığı bir olay.o gün öğrendiğim 2 şey var ilki arkadaşınız, sevgiliniz, dostunuz ve sizi sevenleri asla kırmayın, incitmeyin çünkü zaman ve sağlık geri alınamayan 2 şeydir. o gün enkazdaki kişi sizin veya benim geriye kalan tek akrabam, abim de olabilirdi. o gün o acıyı siz de yaşayabilirdiniz. çaresizlik bize duygularımız olduğunu tekrar hatırlattı.diğeri çok insancıl bir şey değil. onun da başka anısı var şu günlerde bunu yazmak doğru olmaz.