merhaba; adım hayat. on yaşındayım. 6 şubat depreminde iskenderun'da yıkılan mukadder apartmanında enkaz altında kaldım. apartmanın dördüncü katındaki dairemizde o gece babamla beraberdik. ben odamda uyuyordum; babam belki odasında uyuyordu, belki salondaki kanepede kucağında bir kitapla uyuya kalmıştı, belki de yine camdan denize bakarak dalmış gitmişti, bilemiyorum.deprem olurken rüyamda izmir'de bir zamanlar babamın büyüdüğü ve yakın zamanda da benim büyüdüğüm mithatpaşa caddesinde, köprü durağına çıkan sokakta oturmuş babamı bekliyordum. korkunç sarsıntı sonrası binamız çöktüğünde de, her yanımı beton ve karanlıklar kapladığında da, bir süre toz solumaktan öksürüklerle boğulduğumda da, dümdüz sırtüstü yatar pozisyonda hareketsiz kalıp kımıldayamadığımı ilk hissettiğimde de rüya görüyorum sandım. babama seslendim çok defalar ama cevap alamadım. çok derinlerden insan sesine benzeyen uğultular geliyordu kulağıma, ben bütün gücümle bağırıyordum ama hiç kimse duymadı beni. net duyabildiğim tek ses, yağan yağmurun sesiydi. rüyada olduğumu düşünüp ya da yaşadıklarımın rüya olmasını dileyerek tekrar uyudum. ve evet! rüya kaldığım yerden devam ediyordu. aynı sokakta, aynı kaldırımın köşesinde oturmuş babamı bekliyordum yine. fakat bu kez durumum biraz farklıydı: çok susamıştım, üşüyordum ve nefes alamıyordum. susuzluğa dayanamayıp eve gitmek istiyor ama babam gelirse beni bulamaz endişesiyle beklemeye devam ediyordum.uyandım ve acı gerçeği kabul ettim. deprem olmuştu ve ben enkaz altında kalmıştım. çok susamıştım ve nefes de alamıyordum. önce kollarımı hareket ettirmeye çalıştım ama başaramadım. kalkamaz veya oturamazdım çünkü bütün vücudumun bir karış üzerinde betonlar vardı. bacaklarımı hareket ettirmeyi denedim fakat yine başarısız oldum. sanki betondan bir tabutun içindeydim. nefes alamıyordum, çok üşüyordum ve durumum gitgide kötüleşiyordu. birden ayaklarımı hareket ettirebildiğimi keşfettim. her iki ayağım birbirine yapışmış ve sıkışmıştı. zorlukla da olsa ayaklarımın uç kısımlarını çok az dışarı doğru açmayı başardım. ayaklarımın arasından içeriye hava doldu ve nefes almaya başladım ama bu kez de ayaklarımı zorlamaktan hem ayaklarım acıyor hem de dermansız kalıyordum. sadece nefes almakta zorlanmaya başladığım zamanlar ayaklarımı açmam gerektiğini anladım. bu nefes oyununu enkaz altında kaldığım süre boyunca oynayacaktım. depremi 2020 yılından, izmir'den tanıyordum. o zaman ikinci sınıftaydım ve okula gidemiyordum çünkü pandemi nedeniyle okulumuz kapalıydı. pandemi, ben henüz semtimizdeki ilkokulda mini mini birinci sınıftayken bizleri evlerimize hapsetmişti. biz de (sınıf arkadaşlarımla yani) evlerimizden okulun planladığı online derslere katılıyor, dersler bitse bile bir süre daha aynı online ortamda birlikte vakit geçiriyorduk. işte böyle bir günde yaşadım izmir depremini. tuna teyze, mutfaktan salona yanıma koşarak gelip "allahım deprem oluyor!" dediğinde de, benimle birlik masanın altına girdiğinde de korkmamıştım ama çok fena sallandığımızı hatırlıyorum. bu olay, bana daha çok eğlenceli bir oyun gibi gelmişti. şimdi ise depremin oyun olmadığını çok iyi anlıyordum.böyle bir durumdayken yalnızlık duygusu susuzluktan, üşümekten daha dayanılmaz oluyor sanırım. fakat babamdan karşılık alamamam çocuk yüreğimi burkuyor; "babam nerede, o beni asla bırakmaz," diye de içimden binlerce kez tekrar ettiğimi hatırlıyorum. bir şeylerden tedirgin olan, korkan, endişelenen her çocuğun yaptığı gibi babama sesleniyorum yine. cevap gelmiyor; hiçbir zaman da gelmeyecek, hissediyorum; artık koskoca dünyada, on yaşımdayken yapayalnız kaldığımı kanıksıyorum ve ağlamaya başlıyorum. ne kadar süre ağladım bilmiyorum; uyumuşum yine, ama bu kez rüya görmüyorum.nefes alamadığımdan ya da sarsıntıdan olacak uyandım. ayak uçlarımı açtığımda gözlerime inanamadım: iki ayağımın ortasında minicik, nokta kadar bir ışık vardı. dışardan gelen uğultular artmış, bazı bazı betonlara vurma sesleri geliyordu. ben de tüm gücümle bağırdım ama kimse beni duymadı sanırım. susuzluktan olacak ağzımın içi kumaş bezlerle doluydu sanki. dilimi hissetmiyordum. nefes almak için ayaklarım dışında hiçbir yerimi oynatamıyordum. tüm vücudum hareketsizlikten uyuşmuş gibiydi ve bu, durumumu giderek güçleştiriyordu. umutsuzca yine babama seslendim. cevap yoktu. 'keşke babam dışarıda olsaydı, beni yalnız bırakıp gitseydi evden,' diye düşündüm ama biliyordum; babam beni asla yalnız bırakıp bakkala bile gitmezdi. o sadece, ben emin ellerde olduğum zamanlarda işe gider, iş dışında tüm zamanını benimle geçirirdi. her çocuk için babalar belki kahramandır ama benim babam gerçek bir kahramandı.babam, izmir'de öğretmen bir çiftin ilk ve son çocuğu olarak dünyaya gelmiş. dedem ve babaannem, babam henüz beş yaşındayken trafik kazasında hayatlarını kaybedince babamı, dünyada kalan tek akrabası, çocuksuz bir dul olan teyzesi büyütmüş. babam üniversiteyi bitirdiği yıl şeker komasından teyzesi de ölmüş. ("sanki ölmek için benim okulu bitirmemi beklemiş" derdi babam.) bir keresinde bana, "bizim ailede herkes erken ölür ama sen yaşayacaksın," demişti. bu söz, enkaz altındayken bana hep güç vermiştir.bir buçuk yıl öncesine kadar babamla izmir'de yaşıyorduk. babam bilgisayar mühendisidir. müzik öğretmeni olan annem ise, ben dört aylıkken lösemiden ölmüş. bana hamile olduğunu öğrendiği günlerde lösemi teşhisi konmuş anneme. beni aldırıp tedavi olabileceğini ne kadar anlatmış olsalar da dinlememiş. babam çok hüzünlü olduğu bazı geceler bana, "seni, dünyanın en güzel duygusunu bana emanet edip giden annenin yarım kalan tüm mutluluklarını umarım sen tamamlarsın," derdi. o söylemezdi ama ben anlardım; babam annemi halen çok severdi. fakat, dünyada en çok beni sevdiğini de söyler dururdu her fırsatta. bazı anlar bana bakarken görürdüm onu; ben oyuncaklarımla oynarken veya bir şeyler izlerken tvde ya da alakasız zamanlarda yani, babam öylece bakardı bana. neden baktığını sorduğumda da "karşılıksız aşkımsın ondan bakıyorum," derdi.babam… yufka yürekli, merhametli, ilgili, dalgın, duygulu, sevecen, dürüst bir insandı. tanıyan herkes onu çok sever, ona değer verirdi. bir gün mutfağımıza karıncalar gelmişti. ben de hemen babama söyledim onları kovsun diye. babam, "onları nasıl kovmalıyız, istersen sen bir araştırma yap," deyince ben de o zamanlar gittiğim kreşte öğretmenime sordum. öğretmenim, karıncaları elektrik süpürgesiyle çektirmemizi ya da evi ilaçlatmamız gerektiğini söyledi. ben de bunları babama aktardığımda, "bak hayatcığım, karıncalar zararsız varlıklardır, onları öldürürsek çok büyük bir suç işlemiş oluruz. küçücük bir karıncayı öldürmek, koskoca bir yaşama son vermek olur. hiç bir canlıya zarar vermemeliyiz; yaşam hakkı kutsaldır," demişti. babam hayatla ilgili konularda bana uzun uzun açıklamalarda bulunur, hep iyiyi, doğruyu, güzel olanı hiç bıkmadan anlatırdı. o, benim en iyi arkadaşımdı.keşke izmir'den hiç ayrılmasaydık. şimdi burada, insanı umutsuzluğa boğan beton yığınlarının altında küçücük bedenimle yapayalnızım. üstelik her yanım zonkluyor, çok da susuzum. ölecek miyim? baba neredesin? lütfen beni bırakma. hani hep yanımda olacaktın? bütün suç benim belki de. babam, izmir'den iskenderun'a taşınırken uzunca bir ikna konuşması yapmıştı bana; gelmemem gerektiğini, iş için gittiğini, ayda en az iki haftasonunu birlikte geçireceğimizi, izmir'de tuna teyzelerin yanında içi rahat olacağını söylemişti. ben inat ettim gelmek için.izmir'de oturduğumuz apartmanda alt kat komşularımız tuna teyze ve kızı tülin abla büyüttü sayılır beni. gerçi tülin abla iki yıl önce evlenip kendi evine gitti ama olsun onun da çok hakkı var bende. babam işe giderken beni onlara bırakırdı ya da ben kreşteysem tuna teyze alırdı beni. tuna teyze, kocası yıllar önce ölmüş, deli dolu ama tam bir izmir hanımefendisi, atatürk hayranı, aklı eski güzel günlerde kalmış, harika yemekler yapan, pastel elbiseler giymeye bayılan, kendi deyimiyle 'şen dul', dünyalar tatlısı bir kadındır. görüntü olarak yıldız kenter'e çok benzerliğiyle tanınan tuna teyze, bununla da gurur duyardı. ayrıca tamburuyla musiki cemiyetinin vazgeçilmezleri arasındaydı. ben henüz bebekken beni tambur çalarak uyuturmuş. çok tatlı kadındır çok ve beni de gerçek bir aşkla sever. bazen çocuk olduğuma bakmadan sanki bir yetişkinmişim gibi benimle dedikodu etmeye bile kalkardı. ne kadar güzel günlerdi. şimdi ise tonlarca enkaz yığını altında, sıkışmış, karanlıkla kaplı beton bir tabutta ölümü bekliyorum.babam, "kötü zamanlarda gözlerini kapat ve geçmişte kalan güzel anıları düşün," derdi. bazen bahar güneşinin parlak, hafif rüzgarlı günlerinde babamla inciraltı'na gider uçurtma uçururduk. karataş iskelesinde balık tutanları seyreder dondurma ya da çiğdem yerdik. ben çiğdemlerin içini çıkaramazdım, babam güler, elleriyle çıkarır yedirirdi bana. kipa avmde sinemaya gider, saat kulesinde güvercinlere yem atar, kemeraltı sokaklarını elele dolaşır, alsancak sahilde çimlere uzanır, kıbrıs şehitleri'nde kitapsan var kocaman; orada kitaplara bakar, vapurla karşıyaka'ya geçip çarşı arkasında (anka sahaf yanında) cemile teyzenin nefis ev yemekleri lokantasında yemek yerdik. babam izinli olduğu haftasonları sıklıkla okuldan, arkadaşlarının çocuklarından, komşulardan ne kadar akranım varsa ailelerini arar ve bizi her seferinde farklı bir ortamda bir araya getirdi. şimdi düşünüyorum da… babam yoksa artık neye yarar ki hayat?yazları çeşmealtı'na babamın en yakın arkadaşı selim amcanın yazlığına gider, gündüzleri sıklıkla denize girerdik. böyle bir yaz günü denizde, yani denizin içinde babama sarılmıştım. babamın kumral saçları, alnı, kaşları, kirpikleri, yanakları, çenesi su damlalarıyla kaplıydı. allahım o anı hiç unutmuyorum: bir an baktı bana ve "sen güçlü bir insan olacaksın. bir gün bakarsın ben de yanında olmayabilirim. o zaman benim için de güçlü olacaksın. ne olursa olsun yaşamaktan yılmayacak, bıkmayacak ve vazgeçmeyeceksin." dedi. ben de "neden böyle söyledin baba?" diye ağlamaklı sorunca, içini çekerek "ben annemi ve babamı kaybettiğimde senden de küçüktüm. insan bu dünyada yapayalnız kalabilir, daha kötü şeyler olabilir ama güçlü olabilmek, sabırla yaklaşabilmek çok önemli. ben olabildiğince geleceğini hazırladım, tuna abla hepsini biliyor. eğer bir gün ben olmazsam mutlaka tuna teyzene ulaş. onun telefon numarasını hiç unutma." deyiverdi. ağlayarak "baba sakın ölme!" dedim ve boynuna sarıldım. "çocuklarını çok çok seven" dedi gözyaşlarımı silerek "baba ve anneler asla ölmezler, çocuklarını mutlaka bir yerlerden izlerler. mesela benim annem ve babam bence hep izliyorlar beni. bunu anlar mısın bilemiyorum ama, bazen çok hafif bir yel eser, ürpertir beni; o zaman anlarım annem ve babam yaklaşır bana, yanımda hissederim onları."uyudum galiba, belki de bayıldım. ne zamandır buradayım? dışarıda sesler var: bazı makina sesleri, bazı insan sesleri. tam anlayamıyorum, birbirine karışan, iç içe geçen sesler. bağırmak istesem de sesim çıkmıyor ya da fısıldıyorum: kurtarın beni diye. dilimi artık hiç hissetmiyorum. "çek" dedi birden bir adam. "yaklaşıyorsun," dedi bir diğeri, "dikkatli ol," diye de uyardı. "iki odun gönder," dedi ilk adam. "benim inmem gerekli," dedi bir başkası, daha ince bir erkek sesiydi. "ben çıkayım bir saniye," dedi ilk sesin sahibi ve tekrar "çek," dedi. "çok yakındayız," dedi ince sesli bir süre sonra; hemen "kimse var mı?" diye de bağırdı. "burdayım," dedim ama ancak fısıltıyla söyleyebiliyordum. "ses yok," dedi ince sesli ve biraz bekledikten sonra "ama galiba bu duvarın altında, şu bölgeyi kırarsanız sanırım onunla tanışabiliriz," diye de ekledi.artık her şeyi duyuyordum. benim için mi gelmişlerdi? çok yakınımda hatta kafamın üzerinde beton kırma sesleri bana yıllarca sürecekmiş gibi geldi. başımın arkasından gitgide büyüyen aydınlık gözlerimi kamaştırdı. bittikten sonraki kısa süren sessizliğin ardından gelen tıkırtılar ve nihayet ilk sesin sahibi yine "çek," diyebildi. aynı tarzda ama aralıklarla "çek," komutundan sonra "işte burada; yaşıyor," diye coşkuyla bağırdı ilk ses. dışarıdan alkış ve çığlık sesleri gelince ağlamaya başladım. demek yaşıyordum."merhaba hayat, seni buradan çıkarmaya geldik ama henüz işimiz bitmedi. sen sadece kıpırdama bir süre daha, biz her şeyi halledeceğiz. neden gözlerini sımsıkı kapattın? hay allah, tabii ki kapatacaksın; burayı toz içinde bıraktık. bak, çok özür dileriz, tamam mı? buradaki iş bitince seni lunaparka götürürüz, telafi ederiz bugünü," dedi ince sesli kurtarıcı. sonra sesini biraz daha yükselterek, "yatağın içinde kalmış; betonu iki taraftan sabitleyip yatak başlığını dikkatlice alırsak, iki tarafta kalan molozları da temizleyebilirsek incitmeden çekeriz hayat'ı. bu arada vinçler hazır mı?" dedi. "hazırlar," diye karşılık verdi ikinci ses. ince sesli, "peki ahmet bey, siz öbür tarafı sabitleyin, ben bu tarafı," dedi. ince sesli kurtarıcım tıkırtılardan anladığım kadarıyla çalışırken bir yandan da benimle konuşuyordu: ben çok güçlü bir kızmışım, çok uzun zaman böyle aç, susuz ve hareketsiz hayatta kalabilmem neredeyse bir mucizeymiş; birazdan bana su vereceklermiş ama sadece dudaklarımı ıslatmalıymışım; ha unutmadan sesim de biraz su alınca geri gelirmiş ama suyu sadece dudaklarımı ıslatıp ağzıma o şekilde aktarmalıymışım, birden içmek çok tehlikeli olabilirmiş. tüm bunları o bana anlatırken ben konuşmaya çalışıyordum ama sesim çıkmıyordu bir türlü."hazır mısınız ahmet bey?" diye seslenen ince sesli kurtarıcıya yanıt hemen geldi: "burası hazır abi." "kaldır." birden üzerimdeki betondan yorgan yükselmeye başladı. yüzüme molozlar dökülmeye başlayınca ıslak bir bezle temizlemeye başladı kurtarıcı. "gözlerini açma sakın!" diye iyimser bir ses geldi yukarlardan. birazdan gözlerimi açacak, uzun süredir görmek istediğim yıldızları görecek ve babam için gözyaşlarım istemsiz akacaktı."seni kurtarıyoruz," dedi ince sesli kurtarıcı gözlerimi silerken. sakallı, bıyıklı, gözlüklü genç biriydi. su damlaları dökerken dudaklarıma "lütfen yavaş iç," diye tekrar tekrar uyardı. şimdi iki kişi etrafımı temizliyorlar, bir yandan da bana sorular soruyorlardı: ağrım var mıymış, kaç yaşındaymışım, kaça gidiyormuşum, en sevdiğim çikolata markası, en sevdiğim oyun… birden "babam," dedim. "babamı istiyorum," her ikisi de durup bana baktılar, gözlerinden anladım: babamı kaybetmiştim. hıçkırıklarla ağlamaya başladım yeniden.yukarıdan, enkaz üzerinden bir erkek sesi, "abla vallahi kurtarıldı, şu an son şeyler kaldı, birazdan çıkarırlar çocuğu," diyordu. birkaç saniye sonra aynı ses aşağı doğru, "abi izmir'den o kadın dört gündür beni arayan, yalvaran kadın, görüntülüde görmek istiyor çocuğu, mümkün mü?" diye sordu. iple sarkıtılmış kovanın içinde bir telefon geldi ve yüzüme tutuldu. en sevdiği kahverengi şalına sarınmış tuna teyze beni görür görmez sağ elinin parmaklarıyla ağzını kapatmış ağlıyor bir yandan da "allahım sana şükürler olsun," diyordu. ben de ağlıyor, konuşamıyordum. bir an sonra "hayatcığım tülin ablan, selim amcan yoldalar, sana şu an çok yakınlar, seni buraya getirecekler, çok özledik seni güzel kızım," dedi. "babam öldü, tuna teyze biliyor musun?" dedim. daha fazla ağlamaya başlayan tuna teyze güçlükle, "baban cennete gitti hayatcığım, allah seni bize bağışladı, baban senin için yaşıyordu. artık emanetsin ne olur üzme kendini," dedi.depremin üzerinden aylar geçti. şimdi izmir'de, bir zamanlar babamla mutlu günlerimizin geçtiği apartmandan, tuna teyzelerin camından az ileride akan mithatpaşa caddesine bakıyorum da, gülümseyen gözleriyle eskiden bu caddede yürüyen babamı yine görebilir miyim diye bazı anlar umuda kapılıyorum. bazı zamanlardaysa tüm kainat sanki durur, bir şeyleri bekler gibi oluyor ve çok ince bir yel gelip ürpertiyor beni. işte o zaman anlıyorum ki babam yanımda. baba seni çok özlüyorum…not: bu yazı depremi yaşayan, bazı acılara yakından tanıklık eden biri tarafından depremde hayatını kaybeden insanlarımıza ithaf edilmiştir. onları unutmamak adına kaleme alınmıştır.