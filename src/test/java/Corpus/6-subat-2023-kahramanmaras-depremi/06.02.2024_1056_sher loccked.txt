bu ülkeye olan tüm duygusal bağlarımı yitirdiğim felaket.deprem sonrası; soğukta aç ve susuz kalmam, enkaz başında çaresiz bekleyişlerimiz, yağmur çamur demeden çadırda duş dahi almadan berbat şartlarda haftalarca çalışmam, devlete depremzede olduğumu ispatlamaya çalışmam gibi onlarca olay çok zoruma gitti… hepsi bir yana; kendi imkanlarımızla ulaştığımız -van depreminde, hendek olaylarında aktif görev alan ve yıllarca devlete hizmet eden- cenazemizi yine kendi imkanlarımızla temin ettiğimiz açık kasa kamyonetin kasasına, yolda giderken düşmesin diye iplerle bağlamamız ve battaniyeye sarılı cenazemizi otobana düşer mi acaba endişesiyle birkaç yüz kilometre götürmemiz benim bu ülkeye dair tüm bağlılık, inanç, aidiyet gibi hislerimi yok etti. hayatını kaybeden herkes ışıklar içinde yatsın, kalanlara da sabır dilerim.