sabah denk geldiğim bir kanalda, depremden sonra 2 milyon 400 bin dolar gibi bir harcama yapılmak durumunda kalındığı anlatılıyordu... bu para depremden önce harcanmış olsa idi, acaba bugünün adı yine "acı" olur muydu?usulsüz verilen ruhsatlar, çalınan çimentolar betonlar, hak yiyen mühendisler ve belediye görevlileri olmasaydı, o insanlar bugün ölmüş veya hala kayıp olur muydu? insan, yaratıcı tarafından en yüce zeka ve düşünme yetisi ile yaratılmış bir varlıkken, dünyayı kendine cehennem etmek konusunda bunca çaba niye? bu acı ne ilk olacak ne de son. çünkü insan denen varlık, dersini almıyor. insan denen varlık, yazıktır ki insan gibi yaşamayı bilmiyor, doğaya saygı duymuyor, tedbir almak yerine kötüye gücünü harcıyor. velhasıl kelam, dile kolay geçen 365 gün.yıkılan hayatlar, yok olan yapılar, sonsuz bir acı. sevdiğine son defa sarılıp sabah onu enkaz altında bulmak, yaşanabilecek acıların nirvanası. insan, kızgınlığını neye yönelteceğini bile şaşırır. ama en büyük kızgınlığı, insanın kendisine olmalı. felaketler hep oldu, oluyor, yine olacak. ortaya çıkan bilançonun tek sebebi, hiçbir önlemi almaya yanaşmayan insan aklı.mekanı cennet olsun ölen herkesin. hayatta kalan ama acısı sonsuz olanların sabrı çok olsun. ne diyeyim... gelişmeye bu kadar yatkınken ve tüm imkana sahipken, bir türlü harekete geçmeyen insan zihninin ataletini, türk insanına atabilmeyi nasip etsin yaratıcı...