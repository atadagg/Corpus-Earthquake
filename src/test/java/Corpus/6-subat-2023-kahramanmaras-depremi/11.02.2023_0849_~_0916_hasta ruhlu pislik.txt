askerde nöbet tuttuğum zamanlardan hiçbir şey yapmadan beklemenin 2 saat bile nasıl çileli bir şey olduğunu hatırlıyorum. nöbet bittiğinde 5 dakikalık bir gecikmenin nasıl sinirlendirdiğini yarım saatlik gecikmenin çıldırttığını hatırlıyorum. bu sadece bende de değil, herkeste aynı etkileri yapıyordu. 100'den fazla saat beklemekten bahsediliyor. yukarda beklenen kişiler kibirden hiyerarşiden bilgisizlikten hareket edememiş, yardım parası kavgasına düşmüş. aşağıda hareket edemeden günlerce bekleniyor. güneş batıyor güneş doğuyor falan iki üç kere. beni asıl paramparça eden şey bu. kalanlara elbette yardım edilir herşey hallolur ama en az 200 bin kişi.. aklım hafzalam almıyor. uyku tutmuyor. bu kıyametin sorumluları asla affedilmemeli. korkunç bir katliam bu, bildiğimiz çoğu savaştan daha büyük bir dehşet. savaşta vurulursun ölürsün, bunda işkence var. içimde biriken öfkeyi ne yapacağım bilmiyorum.