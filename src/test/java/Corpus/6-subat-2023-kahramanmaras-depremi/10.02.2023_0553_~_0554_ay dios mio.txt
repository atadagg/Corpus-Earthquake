üzerinden dört gün geçti. çok az bir uykuyla çoğumuz olay yerleriyle, yardım talepleriyle yatıyoruz kalkıyoruz. öyle ki hiç bilmediğim bir şehirdeki bir bloğun artık yerini dahi biliyorum. daha en başından depremin sabahına biz bu işin altından kalkamayız, kurtulan kendi imkanıyla kurtulur biz de bir an önce enkazı kaldırır yolumuza bakarız demişler sanki. giden can, insan değilmiş de şirketin deposunda yandığı için zayi olmuş hammadde gibi. devletin vatandaşına bir şirketin malına davrandığı gibi davranma hakkı yoktur. bazılarının milletle bağının koptuğunu biliyorduk ama insanlıkla da bağının koptuğunu gördük.insanların kaybedecek sadece bir canı kalmıştı onu da kaybettiler. bu insanlar artık hiçbir şeyden korkmaz.