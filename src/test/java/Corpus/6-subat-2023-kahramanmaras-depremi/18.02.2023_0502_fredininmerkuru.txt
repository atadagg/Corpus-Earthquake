bir insanın başına gelebilecek en korkunç şey nedir diye sorsalar, çaresizlik derim. maalesef bu felaketle yüzbinlerce insan aynı anda, kendi çaresizliğini yaşadı. yaşanılan acıyı aklım hayalim almıyor. günlerdir üzüntüden bitik durumdayım, afet bölgesinde insanların yaşadıklarını her gördüğümde kanım çekiliyor. 2 haftadır sabah 6’dan önce uyuyamaz oldum. bu nasıl felaket, bu nasıl bir dram.dün cüneyt özdemir’in antakya’da çektiği 2 saatlik videoyu izledim. öyle bir bitikliği en son piyanist filminde görmüştüm. hala bu felaketin yaşandığına inanamıyorum. sevdiklerine sarılarak hayatını kaybeden insanları gördükçe içimden parçalar kopuyor. her seferinde eşimi, ailemi, sevdiklerimi düşünüyorum, o insanların yerine koyuyorum kendimi. gerçekten çok zor. insanların cenazelerine ulaşabilmek için bile günlerce, gözünü kırpmadan o enkazlarda beklemesi, yaşadığımız hayatın ne kadar boş olduğunu yüzümüze vuruyor.zamanla elbette bu yaralar da kabuk bağlayacak, acılar da azalacak. bizler biraz zaman geçince hiçbir şey olmamış gibi, sevdiklerimizle hayatımıza devam edeceğiz. ama ateş düştüğü yeri yakacak, oradaki yüzbinlerce insanın hayatının geri kalanı hiçbir zaman eskisi gibi olmayacak. çok üzgünüm.milletimizin başı sağolsun. bu felaketten etkilenen herkese sabır ve direnme gücü diliyorum.