bölgeyle hiçbir ilgim yok. bölge kökenli arkadaşım bile yok. birkaç müşterim var. onların iyi olduğunu öğrendim. tüm ilişkim bu kadar.bölgeyle bir bağlantım olmasa da bu deprem benim hayata bakışımı çok değiştirdi. uzaklaşmaya başladığım türk halkına aslında ne kadar bağlı olduğumu, insanlar açken yemek yiyemediğimi, insanlar üşüyorken ısınmak istemediğimi fark ettirdi bana bu deprem. çevremde sert biri olarak bilinirim. günlerdir günün büyük bölümünde ağlıyorum. diğer ülkelerden gelen kurtarma timlerini gördüğümde ağlıyorum. eğitimli köpeklerin emeğini görünce, yaralanmalarını ve öldüklerini okuyunca ağlıyorum. iyi insanlarımızın mücadelesine ağlıyorum. madencilerimizin, diğer kurtarma ekiplerinin, halkın kahramanlığına ağlıyorum. hepinizi çok seviyorum. iyi ki varsınız. sizinle yaşamak bir onurdur.unutmayacağıma yemin ettiğim birkaç şey var bu deprem sürecinde;- hükümet ve ortağı olan partinin deprem çalışmalarını bir propagandaya dönüştürme çabalarını unutmayacağım.- insanların günlerce yalnız, kaderiyle baş başa mücadele etmek zorunda kalmasını unutmayacağım. - hükümet ve ortağı olan partinin deprem bölgesindeki gerçekleri manipüle etmesini, bu konudaki baskılarını unutmayacağım. - uygun olmayan zeminlere inşaat izni veren hiçbir yetkiliyi unutmayacağım.- uygun inşa edilmemiş yapılara izin veren hiçbir yetkiliyi unutmayacağım.- bile isteye malzemeden çalan, insanların en ağır şekilde ölmesine sebep olan hiçbir müteahhiti unutmayacağım. komple aileler, sülaleler gitti. bazı insanların bebeği öldü, insanlar enkaz altında donarak öldü. unutursam bu insanlara borcum kalır. bırakın hapis olmayı, işkence de yapsalar, failim mechul de kalsa, bu insanların hakkı benim üstümde, yalan söylemem, kıvırmam. ilk fırsatta da hesabını sorarım. başımız sağ olsun. ciğerim yanıyor.