son dönemki iş seyahatlerimle birlikte deprem bölgesinin büyük kısmını felaket sonrasında görebildim. şehir merkezlerinden bahsedersek gözümle gördüğüm en büyük yıkımı sıraladım:1) hatay (antakya): açık ara farkla en büyük yıkım burada. yok olmuş bir şehir. düzeleceğini de düşünmüyorum çünkü kenti terketmişler. kalanlar da daha ne kadar dayanır veya fırsat bulurlarsa giderler mi bilmiyorum.2) adıyaman: büyük oranda yıkılmış. özellikle şehir merkezi dışında oturanların en büyük pişmanlığı, keşke beton ev yerine, kerpiç evde yaşamaya devam etseydik...3) kahramanmaraş: şehrin dağlık kesimi ne kadar sağlamsa, düzlük kesimi de o kadar yıkık. defalarca gezip dolaştığım trabzon caddesini ve civarını tanıyamadım. diğer ilk iki şehire göre toparlanacak durumda.4) gaziantep: şehir merkezindeki hasar boyutu kısıtlı, hatta yok gibi. 2020'deki 7.0'lik deprem izmir merkezine daha çok hasar vermişti o şekilde düşünebilirsiniz. ancak nurdağ'ı, antakya ile aynı kaderi paylaşmış. adeta taş üstünde taş kalmamış, yok olmuş. islahiye de çok hasar almış ama nurdağ'ı kadar da çok değil.5) malatya: yıkıntı elbette var ancak burada gözüme çarpan şu oldu: yeni yapılarda en büyük hasar malatya'daydı. sorumlular kimse umarım yargılanıyordur.6) adana: hasar yok gibi. yıkılan binalar tamamen özelindeki hatalar/ihmaller sebebiyle yıkılmış. ancak burada beklenen 6.5-7.0'lik depreme hiç hazırlıklı değiller. şehir merkezinde 10+ katlı çok sayıda eski apartman var. kentsel dönüşüme acil el atmazlarsa bir felaketi yaşayacaklar. adanalı olsam ve imkanım varsa mutlaka şehir merkezinden taşınırdım. kim hangi akıllı 10-15 katlı apartmanlara izin veriyor anlamış değilim. aklıma takılan bir de şu oldu; şehir merkezindeki baraj gölü, adana depreminde yapı stoklarını nasıl etkiler. elbette bunu işin uzmanları daha detaylı açıklayabilir.7) diyarbakır: sınırlı yıkım var. adana gibi. ek olarak bazı eski çürük yapılar yıkılmış.edit: farklı şehir ve ilçelerden mesaj geliyor. orası böyle oldu, burası şöyle oldu. ben sadece kendi gördüğümü paylaştım. urfa, osmaniye, kilis ve farklı ilçeleri görmedim, gitmedim.