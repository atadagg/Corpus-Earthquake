dün sabah uyandığımdan bu yana, işe gitmeme rağmen ne işe odaklanabiliyorum, ne de başka bir şey elimden geliyor. öyle çaresizce enkazları ve enkaz başında bekleyen insanları izliyorum. 7,7 ve ardından 7.5 büyüklüklerinde 10 ili çok ciddi şekilde etkileyen iki büyük deprem oldu ve olabilecek en kötü senaryoda gerçekleşti. kış mevsiminin en sert geçtiği bu ortamda ve şartlarda, enkaz altındaki insanların dayanma gücü maalesef çok daha az olacak. afad'ın açıklamalarına göre 6217 binanın yıkıldığı belirtilmiş ama sadece şimdilik. korkarım ki enkazlara ulaşıldıkça bu sayı daha da artacak. afad'ın böyle bir yıkıma karşı yeterli bir şekilde müdahale edebilmesi mümkün değil ve maalesef bunu da acı bir şekilde izliyoruz. kış ayının ortasında, olabildiğince hızlı müdahale yapılması gerekirken, hala yetersiz sayıda personel ve ekipmanla çalışmaların devam edilmesini anlamsızca ve çaresizce izliyoruz. evet uluslararası çağrı yapıldı ve birçok ülke de ekip yolluyor ama, taşıma suyla değirmen döndürmeye çalışmak gibi bir şey bu. eldeki imkanlar tümüyle seferber edilmediği taktirde, böyle bir depremin enkazıyla mücadele edilemez. afad ya da kimin koordinasyonunda olursa olsun, silahlı kuvvetler başta olmak üzere örgütlü ve görece eğitimli ekipler sahaya hemen çıkamaz mıydı? afad ekiplerinin gayretinden ve emeklerinden şüphe duyduğumuz yok, ama yetersiz ulan işte. hala neyin ısrarı bu anlamak mümkün değil.felaketi yaşıyoruz ve bu süreçte verilen verilmeyen kararlar yüzünden her şey daha da felaketleşiyor. enkaz altındaki insanlar için her şey çok daha zor ve umudumuz tükeniyor.