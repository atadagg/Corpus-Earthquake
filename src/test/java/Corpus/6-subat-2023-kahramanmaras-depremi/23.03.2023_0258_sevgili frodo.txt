kahramanmaraş'ta yakalandığım depremdir. 30 yaşındayım. ben hayatım boyunca bu kadar korktuğumu hatırlamıyorum. öyle bir şiddetli sallandı ki, çıldırır gibi oldum. en kötüsü de bitmek bilmedi arkadaşlar. bu deprem bitmek bilmedi. ağlamaya başladım. sinirden ağlamaya başladım. hani öleceğini hissediyorsun ama hiçbir şey yapamıyorsun. hani çaresizlik diyorlar ya işte çaresizlik budur. aradan günler geçti, hala kendime gelemiyorum. çok ağır bir travma yaşadım. psikolojim alt üst oldu. allah kimseye bunu yaşatmasın. ben birinci katta oturuyordum. deprem anında olduğu gibi yerin altını dinledim. fokur fokur kaynıyor gibiydi. benim mutfaktan, üst katların mutfaklarından şakır şakır tabakalar dökülüyordu. çığlık sesleri, haykırışlar, elektriğin gitmesi gerçekten çok korkunçtu. bu depremi nasıl atlatırım bilmiyorum. yeniden başlamak zorundayım. nasıl başlarım bilmiyorum. sıfıra çıktım resmen. deprem öyle bir zamanda oldu ki, beni en kötü zamanımda vurdu.