her yerde olmasa da bizim ülkemizde deprem, doğal afetler arasında en korkutucu ve ürkütücü olanı. çünkü bizler için deprem hayatının alt üst olabileceği, bir anda evini, aileni, sevdiklerini, yuvanı hatta şehrini ve şehirlerini kaybedebileceğin bir afet. bu korkunç afetin en acısı da bu büyük kabusu yaşayan insanların acısını kalbinin en derininde hissederken evinde, en huzur bulman gereken yerde kendin ve sevdiklerin için korkmak. televizyonlarda sürekli bahsedilen yaşam üçgenini odanda en iyi nerede uygulayabileceğini, göçük altında kalırsan en rahat nereden sana ulaşabileceklerini düşünerek yatağa girmek.. insanın evinin sağlamlığına güvenememesi ne büyük bir acıymış hep beraber deneyimleyip hep beraber nice travmalara merhaba dediğimiz şu günlerde bizlerden sakin olmamızı, kaygılarımızı kenara atmamızı isteyenleri, olacakla öleceğe çare olmadığını söyleyenleri anlamıyorum! ben ve bu ülkedeki her vatandaş deprem bölgesinde yaşıyor ve ülkenin her neresinde deprem olursa kendi evinin sağlamlığı hakkında endişe duyuyor. evinin yapıldığı malzemeleri, inşaatlardaki demir şekillerini, beton çeşitlerini, binaların incelemelerinde kullanılan yöntemleri, ülkemizdeki her ilin zemin yapısını öğrendik hep beraber. hatta buluşmalarımızda bunlar üzerine sohbet eder ve bilgilerimizi birbirimizle paylaşır olduk. hepimizin bir mimar, inşaat mühendisi, müteahhit ve jeoloji uzmanı olduğu şu dönemde hala evlerimizde korku dolu yaşıyor; her an olabilecek deprem için başuçlarımızda fener ve düdükle yatıp çelik termoslarımızda su ve bir kaç yiyecek bulunduruyoruz. biz bunları yapar ve yaşarken yöneticilerimizin bu korkunç psikolojideki insanlar için yıllardır ne yaptığını sormaya da ayrı korkuyoruz. ben kendim ve evim için sormak istiyorum; sayın yetkililer, evimi zamanında denetleyen kimdi bilmiyorum ve o yapı denetimci işini doğru yaptı mı, mimar projeyi zemine uygun ve doğru çizdi mi, inşaat mühendisi sadece imza mı attı yoksa proje başında görevini yaptı mı, müteahhit daha fazla kazanç sağlayacak diye demirden, kumdan çaldı mı hiçbirini bilmiyorum. bildiğim tek şey bizlerin vatandaş olarak üstümüze düşen her şeyi fazlasıyla yaptığımız ve geçirdiğimiz iki üç mutlu gününde acısının bizlerden kanırta kanırta çıkarıldığı. bu yüzden soruyorum evime güvenemiyorsam bunun suçlusu da ben miyim ya da ben değilsem kim?