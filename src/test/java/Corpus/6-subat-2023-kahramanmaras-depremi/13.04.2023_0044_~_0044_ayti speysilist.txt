6 şubat günü maraş'a giri yaptım. kırşehir yolu resmen walking dead sahneleri gibiydi... kaza yapmış tırlar, ters dönmüş ve terk edilmiş araçlar. yolda o tipiye rağmen, kazalara yardım ede ede istanbul'dan maraş afad il koordinasyon merkezine tam olarak 20 saatte ulaştık.ilk 72 saat tam bir kaos hakimdi. o an şalterimi kapattım... hafızama atmak istemedim hiçbir şeyi.. tam 20 gün kaldım. - 20 derecede çadırda montlar bereler, eldivenler ve 3 battaniye ile uyudum. 10. gün kışlık tulum buldum kendime. hava kuvvetleri sağ olsun... dediğim gibi şalteri kapattım empati yapmak istemedim. içime attım hepsi içimde kaldı herhalde.. hiçbir şey hatırlamıyorum... profesyonel davranmak, sadece iş olarak görmek istedim. ne kadar mümkün oldu, bilmiyorum. şikayet ya da övgü için demiyorum ama halk tarafından kucaklanıp öpüldüğüm de oldu, yaşlı amcaların elimi öpmeye çalıştığı da oldu.. aksi durum olmadı mı? oldu... 50 saattir hiç uyumamış, kaldırımda bi yerde otururken "oturacaksan ne bok yemeye geldin?" diye hakaret yediğim ya da sokaklarda kürek ve levyeyle kovalandığım oldu. hepinize hakkım helal olsun. yarın çağırın yine gelirim. acınızı ben tahmin edemem. elimden daha fazlası gelirdi belki diye hayıflandığım oluyor hala. uyumaya utandığım günler yaşadım orada. yanımda pat diye bayılan arkadaşlarım oldu, ayağı bacağı kırılan oldu.. son 10 günümü meşhur ebrar sitesinde tehlikeli bir enkazda geçirdim... kimse ellemek istemediği için biz seferber olduk. dikkatle çalışıp ailelere cenazelerini tek parça teslim ettik. o taşlaşmış cesetleri unutamıyorum bazen. çok ilginç şeyler, deneyimler yaşadım. maalesef 5. günden sonra enkazlarda koklayarak çalıştım. öylesi daha kolaydı. kokuya doğru gitmek kesin çözümdü.. sağlıklı mı bilmiyorum ama dediğim gibi kesin çözümdü. evime döndükten sonra 15 gün herşey ceset gibi koktu. tüm şehir ceset kokuyordu sanki. üzülsem mi sevinsem mi bilmiyorum ama hatıralarım siliniyor sanki yavaş yavaş.. elimdeki videolara fotoğraflara bakıyorum. olaylar rüya gibi geliyor... bıraksanız sayfalarca yazarım gibi hissediyorum. tarif edemiyorum yaşadıklarımı. hakkınızı helal edin maraş halkı. elimden bu kadar geldi.