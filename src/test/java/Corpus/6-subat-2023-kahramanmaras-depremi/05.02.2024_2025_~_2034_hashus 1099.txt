1 yılda 21 gün bölgeye hasar tespit ve araştırma için gittim. 1 yıldır şurada hem gözlemlerimi, hem de hasar sebeplerini anlatmak için vakit yaratmaya çalışıyordum. buldum mu? bulamadım. ama 1. yıldönümündeki söylemleri görünce kendimi tutamadım. unutmadık mı? güldürmeyin. biz ülke olarak unutmayı çok severiz. son yüzyılda 6 büyüklüğün üzerindeki bazı depremlerin tarihlerini vereyim. bakalım hangi birini hatırlıyorsunuz? bakın bazı tarihleri birden fazla yazdım, sebebi son yüzyılda aynı tarihte birden fazla deprem olmuş.4 ocak8 ocak24 ocak27 ocak1 şubat3 şubat6 şubat6 şubat20 şubat8 mart13 mart18 mart28 mart28 mart31 mart19 nisan25 nisan29 nisan1 mayıs7 mayıs18 mayıs22 mayıs23 mayıs24 mayıs26 mayıs6 haziran20 haziran27 haziran5 temmuz16 temmuz22 temmuz23 temmuz9 ağustos13 ağustos17 ağustos17 ağustos19 ağustos3 eylül6 eylül13 eylül18 eylül18 eylül22 eylül1 ekim4 ekim6 ekim6 ekim23 ekim30 ekim30 ekim12 kasım15 kasım24 kasım27 kasım7 aralık20 aralık27 aralıkdaha 2 gün önce 2002 afyon depreminin yıldönümüydü. biriniz hatırladınız mı? hatırlamak zorunda değilsiniz tabii. ama bu unutmadıkların arkası unutmak olmasaydı o kadar tarihi döne döne takvime işaretlemek zorunda kalmazdık.maalesef 2000'den sonra gözle görülür oranda azaldığını düşündüğümüz berbat uygulamaların hala bulunduğunu görmek son derece üzdü beni. deprem mühendisliğinde 2000 sonrası binaların deprem performanslarının ciddi oranda (ortalamada) daha iyi olduğunu görüyorduk. ancak bu depremler gösterdi ki batı bölgelerinin dışında 2000'den sonra inşa edilmesine rağmen kırma taş kullanılmamış ya da dayanımı yetersiz agregayla üretilmiş betonlar, 90 derece etriye kancası, çirozsuz kolonlar, enine donatısı yetersiz veya başlık bölgesiz perdeler, sargı sıklaştırmasız elemanlar hala mevcut.bu deprem öyle büyük bir deprem ki, kitabi bilgilerdeki en ince detayların bile neden üretildiğini gözler önüne sermiş. en ufak bir hatayı bile affetmemiş. yönetmeliğin açığını bulmaya çalışmış, uygulamada mühendisliği ayaklar altına almış binalara acımamış. maalesef mühendisliğe hakaret niteliğinde yapılmış birçok binanın yıkıldığını gördük. aynı zamanda, deprem ivmelerinin en yüksek olduğu yerlerde dahi başarıyla ayakta kalan, ahlaklı mühendis ve uygulayıcıların elinden çıkmış binalar gördük.sözü uzatmanın anlamı yok. unuttuk. şimdiden unuttuk. sadece zaman meselesi unutmamız. hatırlamak trajediye ağıt yakmakla olmaz, ders çıkarmak, acı reçeteyi uygulamak, riski azaltmakla olur. zor olan budur. bu yapılmalıdır ki başka 6 şubatlarda başka canlarımız da gitmesin. ama bunun için efor lazım, emek lazım, çaba lazım! biz hiçbir zaman riski yönetemedik. hiçbir zaman riski azaltamadık. hep afet sonrasında kenetlendik, acıyı paylaştık, uğraştık. ama afet sonrasındaki eforun 5'te, 6'da 1'i ile afet öncesinde önlem alınabiliyor biliyor musunuz? bilmiyor kimse. bilse de umrunda olmuyor çünkü bir felaket olmadan kimsenin umrunda olmuyor. umarım bir gün çıkarımlarımı aktarabilecek motivasyonum olur da sözlük ahalisiyle paylaşabilirim. ama yıllarını bu ülkedeki binaların depremde yıkılmamasına vermiş, hem pratikte hem de akademide ömrünü çürütmekte olan biri olarak, bu ülkede bu konuda çalışmamın bile uzunca bir süre artık mümkün olmayacağının burukluğu ile, yukarıda saydığım tarihlere yenilerinin eklenmemesi için aklımızı başımıza almamızı diliyorum.