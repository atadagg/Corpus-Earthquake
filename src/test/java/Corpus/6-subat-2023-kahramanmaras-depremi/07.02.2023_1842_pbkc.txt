vatanımızın içinden geçtiği çok acılı bir süreç.vefat eten herkese allah rahmet eylesin.geride kalan, bu ağır iklim şartlarında evinden barkından, düzeninden, sevdiklerinden, sağlığından, huzurundan olan tüm kardeşlerimize allah merhamet etsin, işlerini kolaylaştırsın.tüm devlet personeli, gönüllü ekipler, sivil toplum kuruluşları, bireysel olarak maddi manevi desteğini gösteren, elini taşın altına koyan kim varsa allah hepsinden razı olsun, işlerini kolaylaştırsın.bu süreç elbette geçecek, acılar hafifleyecek, evler yeniden yapılacak, ocaklar tütecek, çocuklar okula gidecek, "karın keyfini çıkaracaklar". bireysel olarak biz nerede duracağız, neyin ucundan nasıl tutacağız buna bakmak lazım. maddi imkanımız varsa, olduğu kadar, istediğimiz stk, devlet kurumu vb. aracılığı ile yardımlarınızı ulaştıralım. vakıfların, yardım kuruluşlarının bu zamanlarda gönüllü çalışanlara çok ihtiyacı oluyor, muhakkak yapılacak şeyler vardır, fiziken de destek verebiliriz çalışmalara.dua. duayı eksik etmeyelim. bugün ethem cebecioğlu'nun duasında çok güzel bir detay vardı. "ey ateş, ibrahim'e soğuk ve selametli ol" ayet-i kerimesinde hz. ibrahim'i allah'ın ateşten koruması örneğini vererek, deprem bölgelerindeki kardeşlerimizin bu soğukta sıcak ve selamette olmaları için dua etti. böyle güzel, samimi, yürekten dualarla yardım edelim kardeşlerimize.şu an bütün vakıf, dernek, sivil kuruluşlar(evet cemaat ve tarikatler de) devlet kurumları da, herkes müthiş bir seferberlik halinde. tarifsiz bir yardım gayreti ve trafiği söz konusu. vakfa taşınan yardımları götüren taksici bile, yardım işinden para almam diyip elini taşın altına koyuyor. allah razı olsun herkesten çok güzel insanlarımız, çok güzel kurum ve kuruluşlarımız var. deprem bölgesindeki vatandaşlarımız zannetmesinler ki yalnızlar. ulaşılamayan noktalara henüz ulaşılamamasının nedeni, deprem bölgesi olan yerin ülkenin uzak noktalarında olması, bir çok ülkeden büyük bir ülke büyüklüğünde olması, depremin ulaşım hatlarına verdiği zarar ve iklim şartlarının tarifsiz ölçüde zorluğudur. tüm ülkenin eli de dili de kalbi de sizlerle. rahatlık gibi, zorluk da bir imtihandır. gelir, geçer. acıtır, yakar, deler geçer ama geçer. umutsuzluğa düşmeyin, isyan etmeyin. allah kimseye zulmetmez, bizim merhametimiz o'nunkinin yanında denizde damla hükmünde bile değil. lütfen sabredin ve duayı elden bırakmayın. geçecek inşallah, hepsi geçecek.