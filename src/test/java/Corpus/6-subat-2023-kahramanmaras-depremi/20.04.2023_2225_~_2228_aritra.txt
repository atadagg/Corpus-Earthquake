işim gereği deprem bölgesinden sürekli güncel haberler alıyorum. çok fazla görüntü izliyorum. onca şeyin arasından bugün hatay'da depremzedelere bayram öncesi kuaför, kişisel bakım hizmetiyle ilgili bir haber görünce oturdum ağlamaya başladım. saçlarını kestiren çocuklar ve kadınlar. bayram öncesi.belki de ilk haftaların şokundan sonra duygusal olarak en zor zaman olacak yarın. bayrama bırakılmış aramalar, bayrama bırakılmış ziyaretler, bayramda gelir diye beklenenler. yarım kalmış barışmalar. yarım kalmış küslükler. keşkelerin bir kez daha dalga gibi çarpacağı yarım bir bayram, yarım bir yas. bir insanın ihtiyacı olan temel her şeye sahipken birkaç dakika içinde her şeyin yıkılması ve bayramlık saçlarını kesmeye yüzlerce kilometre öteden insanların gelmesi... her şey yerine konur. acılar diner. yeniden sahip olunur güzel evlere, mutlu ve sıcak yuvalara. samimiyetle dolu yuvalara. şimdi belki kimsen yokken bir bakmışsın ailen olmuş, yarandaki merhem olmuş başka insanlar. hayatta bize ait tek gerçek duygularımızdır. paylaşabileceğimiz tek gerçek onlar. ne evler, ne giysiler. kelimeler bile bizim değil ama duygular öyle. depremde tanıdığım kimsemi kaybetmedim. depremi yerinde yaşamadım. ama yaralı bir hayvan gibiyim. belli etmemeye çalışan ama dokununca bağıran. olmayan bir kolumu almışlar, bağrımı delmişler gibi. birçok kişi etrafımda, canları hala öyle yürekten acıyor ki sanırım hepimiz depremzedeyiz. hepimiz öldük. hepimiz yaralandık. hepimiz kırıldık. bayram hepimize tuhaf ve uzak.hayatı sürekli ölüm fikriyle yaşayamayız. sürekli tetikte kalamayız. küsmek de hayatın parçası, barışmak isteyip söyleyememek de. sevgini dile getirmeye çekinmek de. kızıp bile bile üzmek de. hepsi hayattan. uzatmayayım. biliyoruz ki iyileşeceğiz. bölüşecek, tekrar gülümseyecek, dineceğiz. hiç unutmadık bence. insan öylece boydan boya kanayan yarasını unutur mu? sessiz sedasız yardımlar sürüyor, gönüllülükler sürüyor, dayanışma sürüyor. ama yorulanın yerine yenisi gerekecek. parası bitenin yerine olanı gerekecek. işte o zaman adım atacak kişi olacak mısın, olmayı gerçekten isteyecek misin? mesele bu. şen bir kahkaha duymadım hiç hala. sanmıyorum ki bu yarayı kapamadan duyun. az yukarıda depremzede bir arkadaş yazmış. büyük acılar sessizdir. her şeyin anlamını kaybeden insanların sesini çıkarmasını beklemeyin. su isteyen, okul isteyen, ev isteyen, vatandaşlık haklarının gereğini isteyen sesleri siz olun. merhemi siz olun. çünkü aslında sensin tüm bunlara ihtiyacı olan. verilmeyen de sensin. evi yıkılan da. bizzat sensin. depremzedesin. ahkam gibi algılanmasını istemiyorum. türkiye'de hayat hemen hemen herkese zor ve her an kimsenin odağında kalamaz deprem bölgesi. yine tüm zorluklara rağmen tıpkı ilk günlerdeki büyük dayanışma gibi, bir şeyler yapmaya motivasyon bulacağınız, karar vereceğiniz, yardım etmenin harika bir yolunu bulacağınız, teşvik edeceğiniz, ve elbette gönlünüzce bir bayram olsun.