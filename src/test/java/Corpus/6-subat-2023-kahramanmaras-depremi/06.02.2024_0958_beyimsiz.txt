benim için hayata bakış açımı değiştirmeme sebep olan korkunç olayın üstünden bir sene geçti bile.o gece birden saat 4:18-4:19 gibi uyandım. istanbulda bikaç hafta önce gece deprem olduğu için acaba deprem oldu da mı uyandım diye hemen sözlüğe girdim. bir sürü başlık açılmıştı içinde ancak 10-20 entry olan. herkes kendi şehriyle başlık açmıştı. kandillinin sitesi hazır ve nazır bekliyordu telefonda, hemen ekranı yeniledim ama depremin büyüklüğü daha ortada yoktu. fakat korkunç bir sallantı vardı yazılanlara göre. çok geçmeden büyük bir deprem olduğunu sayılarla da gördüm ve hemen eşimi uyandırdım. uyku girmedi gözümüze. salona gidip tv açtık. deprem marmara bölgesinde olmadığından haberler cılızdı. telefon hatları çökmüştü. o gün sabahı televizyon ışığında ettik. ertesi gün daha kötüydü. saatler geçmişti ama bir koordinasyon yoktu. bölük pörçük bir enkaz kaldırma vardı. ama hatayda in cin top oynuyordu. hatay… gazetecilerden insanların enkaz altından seslerinin geldiğini ama bir allahın kulu olmadığını duyuyorduk. artık vicdan savaşı başlamıştı. düşünün ki etliye sütlüye dokunmayan muhabirler bile bu vicdansızlık karşısında ses çıkarmaya, olanları saklamamaya karar vermişlerdi. hatay beni mahvetmişti.ben sürekli ağlıyordum ama öyle normal bir ağlamak değil. bir yakınım, uzak akrabam, hiçbir şeyim olmamasına rağmen bütün bu yaşananlar beni perişan etmişti. çalışmak zorundaydık, hiçbi şey olmamış gibi toplantılara girip mailler atıyorduk. tek sorumuz iyi misiniz, sizin tanıdığınız yoktur umarım vs gibi “çok umrumuzda” tarzı soğuk sorular sorup işimize devam etmekti. bu benim canımı daha çok yaktı. yasımız vardı, illa birini tanımak mı lazımdı yas tutmak için. ama biz günümüze devam ediyorduk. tiksinmiştim her şeyden.sonrası malum zaten. sanki binlercesi ölmemiş gibi enkazdan çıkarılanları göstererek ajitasyon dolu sevinçlere, ne oluyo ne bitiyo yine bilmediğimiz tv yayınlarına, gelen yardımlarının önünün kesildiğine, afad tamam demeden enkaza kepçe ve ekip giremediğine, ekiplerin biz çıkarttık demek için yarıştığına, insanlar dururken banka kasalarının kurtarıldığına, yabancıların milletin evini yağmaladığına ve daha bir sürü çirkin şeye şahit olduk. yardımlar çarpıtıldı, bir grup insan yardım kanallarını trolledi, twitter kapatıldı, internet yavaşlatıldı. yani hangi birini sayayım. güç savaşları devreye girdi ve bir sürü insan gitti. yok yere bütün insanlar öldü, bir avuç insan da kaderine terkedildi. ceset kokusu, soğuk, sel, böcekler, yılanlar ve bulaşıcı hastalıklarla.ben ne mi öğrendim peki. bu ülkede benim bir önemim olmadığını iyice bir idrak ettim. soğuk bir kış gecesi 50 yıllık kadıköy apartmanında enkazda hemen ölmesem dahi açlıktan ve soğuktan öleceğimi, veya hasbelkader binadan çıkarsam enkaz ve ölü yığını varken köprülerden yollardan nasıl geçemeyeceğimi anladım. hatta daha çok hayatta kalmam ihtimalinden korktum. mücadele o zaman başlayacaktı ama ben survival modu olan bir insan değildim. çalışmaktan da tiksindim o günden sonra. kendimi paraladığım iş yerinde sessiz bir çığlık atıyordum, bu yaşananları görüp halen istanbulda durmaya devam mı edeceğiz diye. benim çok abarttığımı, istanbulda deprem olsa bile bikaç gün sonra işe devam edebileceğimizi söyleyenler bile oldu. hala herkes işe devam edebileceğimize inanıyordu. sonra anladım ki herkesin vicdanı alınmış, yerine bir para sayma makinesi takılmış. ben de pılımı pırtımı toplayıp başka şehre taşındım, işten atarlarsa da atsınlar diyerek. o günden beri de bozulan psikolojimi toplamaya çalışıyorum. ağlamaktan sinir krizleri geçirdiğim, kendimi öldürmek istediğim günler dahi oldu bu saçmalıklara ve umarsızlıklara şahit oldukça. sanırım depremle beraber tüm korkularım, zayıf yanlarım tetiklenmişti. ama şimdi bakıyorum da kimse için ne ağlamaya değermiş ne sevinmeye. siktirip gittim ve tüm arkadaşlarımı her şeyi de sildim bikaç kişi dışında. bundan sonra hayatta sadece ben, ailem, 3-4 yakın arkadaşım var. olan giden canlarımıza ve hatta geride kalanlarına oldu. hayata devam ediyoruz tabi ama kaybedilenler çok büyük. sadece mal ve can kaybı değil, inanç kaybı, vicdan kaybı, empati kaybı yaşandı. ülkecek ne kadar seferber olsak da, kendimizden başka dostumuzun olmadığı ve hayatın doğal akışında her şeyin de öyle veya böyle unutulduğunu görmüş olduk. allah geride kalanlara sabır kuvvet versin.