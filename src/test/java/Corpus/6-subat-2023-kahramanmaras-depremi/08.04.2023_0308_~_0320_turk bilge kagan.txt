17 ağustos'u da yaşadım, 6 kasım'ı da. hiçbirinden bu denli etkilenmedim. üstelik kahramanmaraş depremini yaşamadım ancak bahsettiğim bu depremleri bizzat yaşamıştım.neden böyle oldu, sanırım artık baba olduğum için.geceleri küçük kızım çiş yapmak ve su içmek için uyanıyor. hanımla uyanıp bu gereksinimlerini gideriyoruz. bir kişinin en doğal hâli uykusundan uyandığı ilk hâli oluyor. o sırada kızım öyle bir "su" diyor ki yatağıma dönünce sessiz sessiz ağlıyorum.enkaz altında bebeği, çocuğu su diye inleyen insanlar vardı. o annelerin, babaların elinden hiçbir şey gelmedi. bunu düşündükçe kafayı yiyorum. birileri şuncacık bir gerçeği düşünmedi. askeri, görevlileri doğru düzgün sahaya süremedi. bir yudum suyu, verebileceği yavrulardan esirgedi.o anneleri, babaları düşündükçe çıldıracak gibi oluyorum. bir insanın son duyduğu ses yavrusunun "su" diye son kez inlemesi olamaz, olmamalı. bunu insanlarımıza reva görenleri bana hiçbir şey unutturmaz.