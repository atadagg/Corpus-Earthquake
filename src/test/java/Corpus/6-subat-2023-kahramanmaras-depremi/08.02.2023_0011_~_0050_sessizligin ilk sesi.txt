gece bir anda kalkıyorum neden kalktığımı bilinçli olarak idrak edemiyorum henüz. bir anlık refleksle oğlumun odasına koşuyorum oğlumu kucakladığım gibi yatak odasına götürüp yatak ile dolap arasına yatırıyorum ikimizi. bütün bunları deprem olduğu için yaptığımı anlıyorum sonra. deprem çok şiddetli yerde yatınca anlıyorum bunu. bitmiyor, çok uzun mu sürüyor yoksa bana mı öyle geliyor bilmiyorum. duvarların çatlama sesi, düşen eşyaların sesleri kabus gibi.. normalde biraz sallar ve hemen biterdi. şimdi neden böyle değil de farklı oluyor? deprem bizi dövüyor adeta bir o tarafa bir bu tarafa. çok sert ve çok keskin sallıyor, binayı yıkmak için uğraşıyor adeta. hani beşik gibi salladı derler ya yok beşik gibi sallamak değil bu yere, sağa, sola vuruyor bizi. her şeyin yıkılacağını düşündüm o an. bu şiddetli sarsıntının sonu başka bir şey olamazdı. müthiş bir çaresizlik, beklemekten ve acaba hangi şekilde yıkılırsa ne olur diye düşünmekten başka bir çarem yok. dışarıdan gelen beyaz ışığın oğlumun yüzüne vurduğu anı ve baba ne zaman bitecek sorusunu unutamıyorum. bu zamana kadar yaşadığım şeylerin adı deprem olamaz eğer bunun adı da depremse. bu zamana kadar birçok deprem videosu izledim, deprem hatıraları dinledim. şimdi anlıyorum ki ben o zaman o insanlarla gercek anlamda hiçbir zaman empati kuramamışım. ben böylesini bilmiyordum, doğa karşısında insanın acizliğini, o deprem anını. yaşamasam da bilemezmişim asla.deprem durdu. sersem bir şekilde ayağa kalktım. yatak odasının balkonu açılmıştı, kapatmaya çalıştım kapanmadı, depremin etkisiyle yerinden oynamıştı. o açık kapıdan dışarıdan yükselen çığlık seslerini duyuyorum, gece benim için daha da ürkütücü oluyor ama ayakta kalmalıyım. giyinme odasinin kapısını açmaya çalışıyorum ama açılmıyor, sıkışmış, hala sersemim kim kilitledi diyorum bu kapıyı. o sırada gözüm duvara kayıyor. o da ne, duvar yarılmış, kafamı diğer duvara çeviriyorum o duvar da çatlamış alçıları dökülmüş. kendime geliyorum ve kapıyı omuz atarak açıyorum. hemen hazırlanmaya başlıyoruz. çocuğun çorabını, kıyafetlerini giydiriyoruz bizler de bir şeyler alıyoruz üzerimize eşim ve oğlumu önden gönderiyorum ben de cüzdanımı ve su alayım diye biraz daha geç kalıyorum çıkmak için. daha çıkmadan önce yine sarsılıyor her yer duvarlar çatlıyor, eşyalar düşüyor hani bitmemiş miydi başladı yine aynı şiddetiyle. yine atıyorum kendimi dolapla yatak arasına. ilk sefer işini tamamlayamadı şimdi işini bitirecek diyorum içimden, artık kurtuluş yok diyorum, buraya kadarmış. yine şiddetiyle dövüyor deprem çok sert bir şekilde. yıkılmıyor. ayağa kalkıyorum sarhoşum adeta dış kapıya doğru ilerlerken ayağımın altında alçı parçalarını hissediyorum. oğlumun odasina bakıyorum yastığının üzerinde kocaman bir duvar parçası görüyorum. https://ibb.co/k6xy3gw (bugün yanımıza birkaç eşya almak için eve girdiğimizde çektim bu fotoğrafı)salona bakıyorum hep duvara sabitleyeyim deyip de erteledigim televizyonu yerde görüyorum, salonun duvarları da çatlamış, pencereleri açılmış. mutfakta buzdolabındaki her şey yerde. cam kırıkları var sanırım karanlıkta pek seçemiyorum. çalışma odasındaki kitaplıktaki bütün kitaplar yerde. ağzıma tozlar geliyor. ayağımın altı, duvar kenarları hep duvar alçılarıyla dolu. havada bunların dökülmesiyle oluşan toz dumanı var. ayakkabılarımı giyiyorum hemen. merdivenden inmem gerekiyor ama iki üç hafta önce ön çapraz bağ ameliyatı olmuştum sol dizimden. daha önce merdivenden inmeyi hiç denememiştim ama şimdi inmeliydim. deniyorum, evet oluyor yavaş yavaş iniyorum aşağıya. dışarı çıktığımda soğuk vuruyor yüzüme. biz ne yaşadık az önce diyorum içimden. bunu daha sonrs defalarca kez soruyorum kendime. oğlumun ve eşimin yanına gidiyorum, iyiler. binanın kolonları ve demirleri kurtarıyor bizi. eve yerleşmeden önce müteahhit binaya şu kadar demir şu kadar beton harcadık diye övmüştü. fazla dikkate almamış satmak için söylediğini düşünmüştüm.aşağıya indiğimde inşaat işleriyle uğraşan apartman yöneticimizi gördüm. lafın arasında binanın dışında ve kolonlarında bir sıkıntı olmadığı konuşuluyor ve binanın kolon ve demir işlerini kendisinin yaptığını ve dayanıklı olması için demiri çok kullandığını söylüyor bana. bizim iki yan binamızı da aynı şirket yapmıştı. orayı gösteriyor eliyle oranın işini bize vermediler biz yapmadık diyor. o eliyle gösterdiği apartmanın 3. katı üst ve alt arasına sıkışmış bir haldeydi gördüğümde yani altı katlı bina beş katlı olmuştu. o katta öğrencimin ablası da eşiyle oturuyordu. akıbetlerini bilmiyorum ama zor. depremin üzerinden 10 saatten fazla zaman geçmesine rağmen o binayla ilgilenen hicbir ekip yoktu çünkü.arabaya biniyoruz ve bekliyoruz haberleri açıyorum depremin şiddetini öğreniyorum. henüz telefonum çekiyorken haber almak için telefondan açtığım kanalda (trt haber) propagandaya maruz kalıyorum ekrandaki hanımefendi 99 depremiyle karşılaştırıyor bu günü. henüz depremin üzerinden bir saat bile geçmemişken. insanların acısı üzerinden bu kirli propagandası yapmak akıllarına gelebiliyor bu anda bile. kaldı ki bulunduğum yerde depremin üzerinden 15 20 saat geçmesine rağmen birçok yıkık binanın normal vatandaşların çabalarıyla kurtarma çalışmaları yapıldığını gördü bu gözler. gördüğüm 10 apartmanın 9 u bu şekildeydi.daha sonrasında geriye sardırıp o anı kaydetmistim. fakat kullandığım uygulama ekranı gostermeme izin vermedi sadece ses kaydı şeklinde paylasabiliyorum.https://streamable.com/jf843ubir kez daha iliklerime kadar tiksiniyorum.ameliyat sürecinde hep eşim kullanıyordu arabayı ama cok etkilendiği için benim surmemi istedi şükür sürebildim. arabayla çarşıya iniyorum çok sevdiğim bir öğrencimin bulunduğu altı apartmanlık sitesinde bütün binaların katlar arasında aralık olmayacak şekilde yıkıldığını görüyorum. youtube'dan izlediğim videolara canlı şahit oluyorum. ekranın arkasındaki yapay acımla yüz yüze kalıyorum ve o acı gerçeğe dönüşüyor, gözlerimin önünde. şimdiki evimize taşınmadan önce taşınmayı düşündüğümüz dört yıllık binayı yola yıkılmış bir şekilde görüyorum. hemen karşındaki bina da yıkılmış. o yığınların arasında ilk defa bir ceset görüyorum. bir öğrencim geliyor yanima hocam bu apartmanda meryem de vardı, içeride kaldılar diyor, enkazın altında. güzel kızım meryemin o soğuk butonların altında yattığını duyuyorum.eski oturduğumuz binanın oraya gidiyorum ilk iki kat çökmüş. çok sevdiğim komşum, eşi ve ikisi de öğrencim olan iki çocuğu içeride kalmış. önce eşini sonra kendisini çıkarıyorlar, çocuklar henüz icerideydi ben oradayken. 5. sınıfta bir çocuk olarak alıp 8. sınıfta bir genç olarak mezun ettiğim irtibatı koparmadığımız öğrencimin enkazdan ölü olarak çıkarıldığını öğreniyorum. eşim arkadaşının vefat haberini alıyor hıçkırıklara boğuluyor. bunlar bir rüya olmalı ve birazdan sabah oldu diye uyanmalıyım.okulun başlamasından korkuyorum. o boş sıraları görmeye hazır değilim, hazır olabileceğimi hiç sanmıyorum. çok kötü dostlar çok kötü. hani derler ya yaşayan bilir diye öyle işte bunu kelimelerle anlatmak mümkün değil. benim burada yazdıklarımı okumanız da tam olarak bunu anlamanıza yetmez inanın. siz hiçbir zaman anlamayın, bilmeyin, siz yaşamayın. ufak bir ekmek parçasına bile muhtaçsınız öyle bir çaresizlik.şükür biz iyiyiz eşim, çocuğum güvenli bir yerdeyiz. evimizin sadece içinde hasar var. bugün gorduklerimden sonra bunu bir dert gibi yazmak da utandırıyor beni. bunu 6 şubat 2023 tarihinin yağmurlu akşamında o kara günün ardından yazıyorum. telefonumuz hala cekmiyor, internetimiz yok. bulunduğumuz yerde benim hattım türk telekom cekmiyor ama başka bir hat çekiyor bunu söylemek de boynumun borcu. artçı depremler ilk andan beri devam ediyor iste şu an bunu yazarken bile. telefonumun çektiği bir vakit paylaşırım bunları sizinle de son olarak binaları yaparken malzemeden çalmayıp hakkıyla yapan bütün inşaatçılara teşekkürü bir borc bilirim. özellik de benim belki şu anda burada bunları yazabilmemi, yaşamamı sağlayan apartman yöneticimize. malzemeden çalarak işini hakkını yapmayanlar da insanlara yaşattıkları bu acılardan sonra umarım sadece kendileri bunun diyetini ödemeden ölmezler.hepimize büyük geçmiş olsun. ama ne yazik ki bizim için geçmiş olan birçokları için hiçbir zaman geçmiş olmayacak.