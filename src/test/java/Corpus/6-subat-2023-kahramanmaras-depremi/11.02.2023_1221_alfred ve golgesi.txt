ne yaşadığımızı neredeyse birinci haftasına yaklaşırken idrak edebiliyoruz. çoğumuzun tutunacak tek şeyi müthiş bir suçluluk hissiyle, binamızdan canlı çıkmak, hayatta olduğumuza şükretmek oluyor. hâlâ inanamıyorum çıkabildiğimize.o bölgede olmayıp sadece haberlerden ve sosyal medyadan takip edenler için durum görünenin en az üç katı kötü. ilk iki gün depremden kurtulmayı başaran insanlar bir saniye durmadan diğerlerine yardım etti. sadece o sallanma ve canını kurtarma çabası insana ömrü boyunca yetecek bir travmayken, travmalarimizin üstüne travma eklendi. şu aşamada bir şişe suyu zor bulurken kendi iyilik halimizi tartmamız çok zor ama deprem bölgesinde olmayıp oradan çıkanlara destek olmak isteyenlere birkaç şey söylemek istiyorum.evet hepimiz çok öfkeliyiz ama depremden çıkan insanlar akıllarını kaçıracakları bir korku yaşadılar. yanınızda kalan depremden kurtulan insanlar varsa onların yanında biraz bu öfkeye sahip çıkın. insanlar yanımızda öfke krizleri geçirdikçe, sinir krizleri geçirdikçe yaşadığımız korkunun sakinlesmesi imkansız hale geliyor. içinizde tutun demiyorum hepimizin yansıtmaya ihtiyacı var ama yeri ve muhatabı depremzedeler değil. kendi yaşadıklarımızı bıraktık orada olmayan sosyal çevremizi sakinleştirmeye çalışıyoruz. bu kadar yükün altından kalkamayız. sağ duyusu hala yerinde olanları tenzih ediyorum ama eğer destek olan ekiplerdeyseniz eğer yakınlarınıza destek veriyorsaniz bunlar aklınızda bulunsun. özellikle çocuklar orada ne yaşadıklarını bile anlamlandıramazken çevrelerinde ki yetişkinlerin duygu durumlarını hiç anlamlandıramaz. milyonlarca insanın, bir süre onlar yerine sağ duyulu düşünmenize ihtiyaçları var. çünkü biz şuan sadece hayatta kalmaya çalışıyoruz.