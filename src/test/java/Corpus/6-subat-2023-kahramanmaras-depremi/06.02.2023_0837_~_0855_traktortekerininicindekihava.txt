türkiye'nin her bölgesinden hissedilmiş olan, 7.8 büyüklüğünde, korkunç bir deprem... duyduklarım ve gördüklerim gerçekten çok acı, dehşete düştüm. herkesin beklenen büyük istanbul depremine odaklandığı bu günlerde; diğer güzide illerimizin afetler öncesi unutulup, sadece afetler gerçekleştikten sonra hatırlanması bizim çok büyük ayıbımızdır.bu yaşanan deprem cumhuriyet tarihimizin en büyük depremlerinden birisi. 1939 erzincan depreminin 7.9 mw, 1999 gölcük depreminin 7.6 mw büyüklüğünde olduğu bilgisini ekleyerek 7.8 mw büyüklüğündeki bir depremin vehametini daha iyi anlamanızı umuyorum.dualarım bu soğuk, karlı havalarda o göçüklerinin altında kalan insanlar için. elimden başka bir şey gelmiyor olması o kadar acı ki, kahroluyorum.ayrıca şunu da bilelim sevgili dostlar; göçük altından kurtarmak yetmiyor insanları. battaniye, yorgan ve kalın kıyafetlere de ihtiyacı var hepsinin. hiç kimse yardımını esirgemesin ve ihtiyacı olmayan her şeyi yardım için göndersin.edit: bildiğiniz üzere depremin merkez üssü kahramanmaraş fakat ne yazık ki maraş'tan hiçbir haber yoktu. az önce ntv maraş'tan bir kesit yayınladı ve çok üzgünüm... kıyameti yaşamış insanlar! şehir dümdüz.