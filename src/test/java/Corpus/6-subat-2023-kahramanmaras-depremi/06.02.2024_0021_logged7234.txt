geçtiğimiz yıl 06 şubat günü işe gitmek için uyandığımda telefonumdaki haber uygulamasından gelen bildirimde "kahramanmaraş'ta 7.7 şiddetinde deprem" bildirimini görünce elimi yüzümü dahi yıkamadan televizyonu açtım. televizyon kanallarının tamamında deprem haberleri var. valiler, belediye başkanları vs. herkes farklı farklı kanallarda açıklamalar yapıyor ve bilgiler veriyordu. dondum kaldım. ağlasam ağlayamadım, elden de bir şey gelmiyordu. 30 ekim 2020 izmir depremini bayraklı'da bizzat yaşamış olmama rağmen kanım dondu. çünkü güvenlik kamera görüntülerinde depremin şiddeti izmir depreminden çok çok daha fazlaydı. ister istemez işe gitmek durumunda kaldım. herkes üzgün, herkes tedirgin. deprem bölgesine kamu görevlisi olarak gitmek için gönüllü oldum ama haliyle sıra gelmedi. keşke orada olabilseydim ama nasip olmadı. kısacası; rabbim bir daha yaşatmasın. bir kez daha görmüş olduk ki, sadece deprem değil, bina öldürüyor. ama bu deprem başka bir depremdi.