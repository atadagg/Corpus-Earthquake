depreme balçık zemin dedikleri maraş sütçü imam üniversitesi çevresinde merkez üssüne 35 km uzakta yakalandım. ikinci yıkıcı deprem olmadan önce kilometrelerce kuyruğu aşarak şehirden çıkmayı başardık 1 yaşındaki çocuğum ve eşimle. çıkışta da tipiyi aşmak zorunda kaldık, an itibariyle de gelecek kaygısı ve aç kalma korkusuyla başbaşa kaldık.elazığ 6.8 dahil çok deprem yaşadım. depremler ilk önce yavaş başlar, noluyor dersin sonra şiddeti zirve olur, yavaşlayarak dururdu.bu deprem yataktan fırlatarak uyandırdı. can havliyle karım ve bebeğime doğru koşarken binanın muhtemelen bir yana yatması nedeniyle kapıya çok şiddetli savruldum ve şu an sol kol üstüm büyük bir alanda tamamen mosmor. sonra sağ tarafa savrularak eşim ve bebeğimin yanına vardım, beraber yere kapaklandık kanepe kenarına.bu esnada sanki sabit gök gürültüsü kasırga tarzında ses devam ediyordu. binanın döküntüleri duyuluyordu. elektrikler depremin 1.dakikası civarında tamamen gitti ve karanlığa gömüldük. bu esnada bağırarak dua ediyordum. yerde yuvarlanmaya başladık depremin etkisiyle. trambolindeki dikey hareket gibi yatay eksende çok ciddi salınım hareketi yaptık, inanılmaz bir şeydi. binanın sesi, elektriğin gidişi ve moloz sesleri aklıma sürekli hala geliyor ve ağlıyorum sürekli.deprem durdu, üzerimde incecik eşofmanımla çocuğumun üzerine hiçbir şey almadan çıktım. yerlere yalın ayak molozlara bastım ve ayakkabımı giyip çıktım. ne mont ne anahtar ne cüzdan ne telefon, gözlüğümü bile almadım. eşim arkadan seslendi ben hallederim siz inin diye.soğuktan titreye titreye araca indik, araba çapraz hale gelmiş, dikiz aynası bile yamulmuştu.siteden çıkarken ikinci deprem geldi, 6.6 şiddetindeymiş aracım sürekli zıpladı yan devrilmeyi bekledik. hastane açık otoparkı yakındı, ordaki açık alana zorlukla ulastık. hava dondurucu seviyedeydi.2-3 saat arabada araba çalışır halde durduk, bu sefer bebeğimiz mama dışında beslenemediği için ağlamaya başladı. 1 saat boyunca ne yaptıysak susturamadık. eve kalıntıların arasına dönmek zorunda kaldık, mutfak kapısı açılmayınca hiç zaman kaybetmeden döndük. bir şok market açık gördüm sanırım kapı kendiliğinden açılmıştı, 1 tane mama aldım ve başkalarının ihtiyacı olabilir diye sadece mamayı alıp çıktım. çocuk sakinleşti ama devamını alamayacağımız belliydi. hal böyle olunca yola koyulduk.neyimiz var neyimiz yok evimizde kaldı. bütün yıllarımın emeği, çocuğumun kıyafetleri oyuncakları arabası sandalyesi, bütün eşyalarımız elektroniklerimiz kıyafetlerimiz, her şeyimiz evde. ikinci depremin sonucunu görmedim, tamamen yıkılmamış ama girilebilir gibi de değil.memleketimiz malatya, orda da yaşanacak hiçbir yer yok. maraştan geçerken sadece duman ve yangınlar gördüm çok az bina vardı, onlar da ikincide yıkılmıştır veya ağır hasarlıdır.30 yaşımı geçtim. bu yaştan sonra aracım dışında hiçbir fiziki varlığım(don atlet dahil) kenarda birikimimimiz olmadan, 1 yaşındaki bebeğim ve hamile testi yaptırmayı düşündüğümüz eşimle hayata sıfırdan başlayacağız. üstümüzdekiler dışında kıyafetimiz bile yok. önümüzdeki birkaç seneden hiçbir umudumuz yok. çocuğuma nasıl bir gelecek verebilirim hiçbir fikrim yok. enkaz altında olmadığımıza şükretmek dışında fikirlerim bunlar.allah enkaz altında kalanların yardımcısı olsun. dünya tarihinin en büyük doğal felaketlerinden biri olsa gerek. lütfen bir an önce buralara akaryakıt ve su ikmali yapılması en büyük dileğim. şaşkın bir haldeyiz depremzedeler olarak, dışardan fiziken ve psikolojik olarak sağlam insanlara ihtiyacımız var. bir de lütfen devletimiz yağmaya izin vermesin, bu hırsızlıktan çok daha aşağılık bir durum. lütfen devletimiz yağma ve hırsızlığa karşı önlem alsın. ordan çıkarabileceğimiz en ufak şeyle bile hayatımız bir dirhem daha iyiye gidebilir. nolur ama nolur yağma ve hırsızlığa izin vermeyin yalvarıyorum.