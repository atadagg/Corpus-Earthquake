bu başlığa kaçıncı yazışım olacak bilmiyorum. kaç gün kaç ay geçti üzerinden artık saymıyorum bilmiyorum. normalleşmeye çalışıyorum, çok çabalıyorum. depremden konuşmamaya çalışıyorum. olmuyor. savaş alanı gibi burası. bu hafta doğduğum büyüdüğüm mahalleyi yıkıyorlar, ekipler orda. az önce annemi eve bırakamadım, bildiğim bütün yollar kapalıydı. tozdan önümüzü göremedik. biraz önce bütün komşularımın, teyzemin, halamın, anneler gününde sen de bizim annemizsin deyip anneler gününü kutladığım annemin en yakın arkadaşının evinin yıkıldığını gördüm. herkes enkaz başındaydı, kimi gidip teselli edeceğimi bilemedim. ilkokulumun yıkıldığını gördüm. kendi evime gelip duş almak istedim. suyun olmadığını gördüm. yıkımlar yüzünden alt yapıya zarar verildiğinden internetlerimizin kesildiğini öğrendim. gidip gelen elektrikler yüzünden buzdolabım bozuldu. ayıp ama bunları söylemem. ben şanslıyım. bütün ailesi ölen arkadaşlarım var, hala çadırda kalan var. kırtasiye sahibi arkadaşımın dönercide garson olarak çalıştığını öğrendim. ve daha nicesi.. neye üzüleceğimi ne anlatacağımı bilmiyorum artık. çok zoruma gidiyor her şey. ve biliyor musunuz, bu saydığım hiç kimse akpye oy vermedi. ettiği yardımları haram zıkkım edenlere söylüyorum. bugün hatırladım. yazmak istiyorum. depremden üç gün sonra ilk defa su dağıtan bir tır gördük. asker arabamızı durdurdu. bir koli su verdi. ben içinden iki tane yarım litrelik şişe alıp geri verdim koliyi. iki kişiydik arabada. henüz suya ulaşamayan bir sürü insan var lütfen onlara verin biz bulur idare ederiz dedim. sanki ben depremzede değilim gibi. asker deli olduğumu düşündü. öyle baktı. dişlerimde tel vardı. sert hazır paket hiçbir şey çiğneyemiyordum. kaç gün sonra olduğunu bile bilmiyorum, çorba buldular bana, ağlayarak içtim. hayatımın en acı anıydı. çünkü depremden kurtulup açlıktan soğuktan ölmeye başlayanlar vardı. yemeseydim ben de o hale gelmek üzereydim ve yedim. sokak ortasında mahşeri kalabalıkta kir pas içinde soğuktan donarak ve hıçkıra hıçkıra ağlayarak içtim.ayakta kalabilmek için. unutulabilecek bir şey mi bu? hayatımda içtiğim en güzel çorbaydı. diğer yandan da en zıkkım gibi.. hayatımda bir daha ağlamadan çorba içebileceğimi hiç sanmıyorum.. güçlenmek için çabaladıkça dibe batıyorum. hiçbir şeye inanmıyorum artık, güvenmiyorum. çok korkuyorum. yeniden bir deprem olacak ve sevdiklerimi kaybedeceğim diye ödüm kopuyor. hiçbir isteğim, beklentim kalmadı. insanlara iyi geleyim diye gülücük saçıp, yeniden iş kurup, toparlanacağız diye palavra atıyorum. içim ölü gibi ama, rol yapmaktan da yoruldum. birine anlatsam yeter toparlan geçti şükret şanslısın diyecek biliyorum. o yüzden kimseye anlatmak istemiyorum, anlatmayacağım da. şu an şimdi ilk defa bu kadar içten bir şekilde, keşke ölseydim diye ağlıyorum.. yapamıyorum artık. keşke ilk saniyede ölüp kurtulsaydım.. bu depremle ilgili söyleyeceğim, yazacağım son şey bu..