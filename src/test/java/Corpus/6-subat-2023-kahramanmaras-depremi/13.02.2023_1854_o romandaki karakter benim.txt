başlık altında debeye giren entry'de yazar arkadaşın belirttiği bir duruma değinmeden edemeyeceğim. 99 depremini 9 yaşında bir çocuk olarak izmit'te yaşamış biri olarak yazar arkadaşın kahramanmaraş merkezli ilk depremin ardından ilçede birkaç enkaz olduğunu belirterek evden çıkmamalarını belirtmesine inanamadım. anlam vermeye çalıştım, evde engelli bireyler varmış, evet. ama yatıp uyumak nasıl oluyor kesinlikle anlayamadım. tabii ki çok çok geçmiş olsun, ne mutlu ki genel olarak kimseye bir zarar gelmemiş. ancak böyle bir rahatlık kimsede görmedim, kesinlikle ucuz atlattıklarını düşünüyorum. 99'da evden nasıl tek parça çıktığımıza inanamayıp aylarca eve giremedik. neden? çünkü sürekli artçı depremler oluyordu. neden? çünkü bu kadar büyük bir deprem görmüş bir binanın takip edecek olan artçılarda ne olacağını bilmek mümkün değil. biz ağustos ayında tecrübe ettiğimiz depremden sonra ekim gibi ancak yeni yeni evlere girebilmeye başlamıştık ki kasım ayında düzce depremi olunca vazgeçtik ve kara kışı bir konteyner evde geçirip eve de asla girmedik. bundandır ki bu kadar büyük bir depremi yaşayıp, hiç dışarı çıkmayıp, üstüne gidip uyuyup, kaldı ki evde engelli iki insan olmasına rağmen bu riski alıp, sonrasında ikinci depreme göz göre göre yakalanıp, yine burunları kanamadan dışarı çıkıp amcanın evdeki kıymetli eşyaları almak için tekrar geri girmesi falan ben okurken inanılmaz gerildim. evet, insan şoka giriyor ve mantıksız davranabiliyor ama bu kadar mantıksızlığı benim beynim kabul edemedi. sağ olduklarına çok sevindim ama belli ki yaşayacak günleri varmış.