aşağıdaki yazıyı okumayın. gerçekten okumayın. toz pembe hayatınıza devam edin. belki böylesi sizin için daha iyi olabilir.6 şubat 2023 gecesi deprem sonrasında bir anne ve baba kızlarını merak ediyor. telefon ile arıyor. şebeke yok. baba eşine diyor ki:- hadi hemen ela'nın yanına gidelim. bizim ev eski. ela'nın evi yeni belki orada kalırız.anne de bunu hemen onaylıyor.kızlarının evi, eski antakya akademi hastanesi bölgesinde bulunuyor. oraya kadar zar zor ilerliyorlar. çünkü bir çok yol yıkılan binalardan dolayı kapalı durumda. kızlarının apartmanına yaklaşıyorlar. anne birden feryat ediyor.- ela'nın apartmanı yok!- saçmalama, nasıl apartman yok!- vallahi de yok.baba apartmanın yakınına kadar yaklaşıyor. önünde kocaman bir moloz yığını duruyor. baba birden kafasını direksiyona vurmaya başlıyor. eşi onu sakinleştirmeye çalışıyor.- belki hala hayatta.-!!!enkazın başında sabaha kadar bekliyorlar. enkazdan ses gelmiyor....aradan bir kaç gün geçiyor. termal cihaz ile bakıyorlar bir ısı alınıyor. anne baba biraz ümitleniyor. ama sonuç yok. ... bir iki gün sonra kepçe ile enkazın çıkarılmasına başlanıyor. kepçe operatörü enkazı yavaş yavaş çıkarılıyor. bir kaç saat sonra kepçe operatörü duruyor. kepçeden aşağı iniyor. anne hemen kepçe operatörünün yanına koşuyor.- ne oldu niye durdunuz?- abla çok yorulduk. biraz dinlenmemiz lazım.anne itiraz ediyor.- pandemide ben kızımı iki sene görmedim. tam iki sene. ona hasret kaldım. kızım doktordu. gece gündüz demeden çalıştı. en azından ona bunu borçlusunuz. kızımı enkazdan çıkarmadan durmayın! kepçe operatörünü biraz duraksıyor. sonra da:- tamam abla, kızını çıkarana kadar durmayacağım. ama sen de bana bir söz ver. kızını görmek için ısrar etmeyeceksin!- ama nasıl olur. o benim kızım. görmeden nasıl olur.- ablam, sen bana bu sözü ver. ısrar etmeyeceksin. ben de sözümü yerine getireceğim.kepçe operatörünü neyle karşılaşacağını bildiği için böyle bir talebi oldu. - kızını o haliyle hatırlaman senin için iyi olmaz.anne zor da olsa kabul ediyor kepçe operatörünün isteğini.bir iki saat sonra kızını çıkarıyorlar.annesi görmek istiyor. ama kimse izin vermiyor. baba yanlarına gidiyor.- ben doktorum. bu durumla başa çıkabilirim. kızımı görmek istiyorum.babaya izin veriyorlar.anne bir akrabası ile arabada bekliyor. bir süre sonra baba gülerek sevinçle arabaya geliyor. onu gören eşi endişeyle:- aman allah'ım ahmet kızını gördükten sonra kafayı yedi galiba.baba aracın kapısını açıyor. anne telaşla soruyor:- ne oldu? ne bu halin?- biliyor musunuz ela'ya ne olmuş? siz biliyor musunuz?anne şaşkın şaşkın- ne olmuş ki?- ela hiç bir şey hissetmemiş. onu kontrol ettim. anında ölmüş. hiç acı çekmemiş...evladını sağ salim bulup sevinmesi gereken bir baba kızı acı çekmeden öldüğü için sevinebiliyor.empatiyi geçtim, bunu bilmek bile bizim için ağır bir yük.edit: imladebe editi: depremde yaşadıklarımız(bkz: #150306748)acılar(bkz: #149149243)derin acılar(bkz: #155138165)depremde öğrendiklerimiz(bkz: #155348181)