bugün uyandığımda bir mesaj gördüm telefonumda. "çok güzel günler gelecek, inanıyorum. inanmazsam yaşayamam." mesajı gördüm, gözyaşlarım akmaya başladı. 9 gündür ilk defa ağladım. depremde evimizi kaybettik, günlerdir ne doğru düzgün duş alabiliyoruz ne yemek yiyebiliyoruz. ölü kokuları burnumdan gitmiyor. kendim ne yaşadığımı anlamadan "çok şükür" dedim biz iyiyiz daha kötü durumda olana ufacık bir yardımım dokunursa ne mutlu bana. günde 5 saat yol giderek merkezde tırlarla eşyalar gönderdim, kendim onlarca eşyayı elimle dağıttım. saatlerce çalıştım deprem bölgesinde, elimden ne gelirse. benim çorabım, iç çamaşırım yok mesela iki kat kıyafet vardı üzerimde yıkayıp tekrar giyiyorum. oradan bir çorap bile almadım bizim en azından şu an güvenilir sıcak bir yerimiz var bu süreci geçirmek için, sokakta kalana daha çok lazım hak olur diye.yaşadıklarımı üçüncü bir gözden izliyormuş gibi hissediyorum günlerdir duygularımı hissetmiyorum, bu 9 gün nasıl geçti bilmiyorum. yardımlar ulaştı sokaklar ıssızlaştı artık, enkaz kenarları boş. benim kalbim çok acıyor. ben bu gördüğüm cesetleri, insanların yardım çığlıklarını, ekipler gelmediği icin elleriyle enkaz kazan aileleri nasıl unutacağım. günlerdir -10 derece soğuklarda ölüsü de olsa bir mezarı olsun diye enkaz kenarında sokakta yatan yüzlerce kişi nasıl çıkacak aklımdan.önümüzdeki süreçteki belirsizlik beni mahvediyor. yok olan onca yerleşim alanı ne olacak, yüz binlerce insan hayatına nasıl devam edecek. hiçbir öngörü yok. sanki bu günler hiç geçmeyecekmiş gibi geliyor. kafam durdu artık almıyor hiçbir şeyi. ha "inanmazsam yaşayamam" mesajı, gördüm ağladım çünkü benim artık iyi bir şeyler olacağına dair bir umudum kalmadı. yeni yıl dileğimi yazmışım bir beklentim yok her şey daha kötüye gitmesin yeter ki diye. her şey daha kötüye gidiyor. keşke diyorum o enkazın altında kalsaydım keşke. benim artık bu hayattan hiçbir beklentim yok, daha kötüye de gitsin ölelim kurtulalım bu değil mi eninde sonunda olacak olan şey. yıldım.