binlerce insanın geçen sene son nefesini alıp verdiği saatler. birkaç saat sonra hiçbiri olmayacak. sıcacık yataklarında yarın iş/okul var diyerek, çantalarını kıyafetlerini hazırlayarak uyudukları son saatler.. işte her şey bu kadar anlamsız. son kez uyudukları gece. insan son kez nasıl uyur? nasıl son kez gözlerini kapatır? son kez annesini öper, bir anne nasıl son kez çocuğunu öper? bir baba nasıl evladının üstünü son kez örter? sabah olmayacak gibi geçen bir gece, soğuk, karanlık, çaresizlik içinde. yaşarken ölmek, uyurken ölmek, ölmeye yatmak… depremi yaşayan biri olarak her hatırladıgımda burnumun direği sızlıyor. kaybettiklerim; en başta yakınlarım, sonra umutlarım geliyor aklıma. ertesi gün için yaptığım planlar.. insan yaşıyor olmaktan utanır mı? ben utanıyorum. o gece o çığlıkların, dağ gibi enkazların önünde çaresizce beklerken yaşamaktan utandım. aldığım nefes ciğerimi deldi. günlerce mont giyemedim yemek yiyemedim. şu an evimde, sıcak yatağımda olmak ne büyük şansmış. unutmak imkansız. her gün ilk günkü gibi..