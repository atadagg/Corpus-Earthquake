geriye tek bir “fayda” kaldı.felaketler toplumları birbirine yakınlaştırır. ölen binlerce kadın, çocuk, erkek ne yazık ki cesetleri üzerine dikili kasımpatılarla bu ülkeye tekrar bir şey hediye ettiler. barış.. türkiye iktidar eliyle yaşadığı kutuplaşmayı bir süreliğine rafa kaldırdı. sosyal medyadaki paralı organizasyonların içerikleri haricinde nefret yok. ne sunni-şâfi-alevi, ne türk-kürt-laz, ne de sağcı-solcu kaldı.. pulitzer ödülünü alır mı bilinmez, lakin olayın hem vehametini, hem de güzelliğini anlatan bir kare gördük.. komünist parti üyelerinin dağıttığı çorba sırasında bekleyen bir ülkücü.. bu fotoğrafı gördükten sonra modern siyaseti kim kurduysa, “böl ve yönet” distopyasını aristo’dan öğrendiğinden beri kim uyguluyorsa, yalanı ve manipülasyonu pragmatik bir çözüm olarak anlatarak, dünyaya atom bombasından daha fazla zarar veren machiavelli dahil, tüm çağcıl insanlık tarihine diyecek kelimelerimiz olduğuna inanıyorum. lakin insanın doğası gereği, vehameti tartışılmaz olayın yarattığı bu yıkımın ve sonucunda bize bahşettiği geçici barışın çok sürmeyeceğini düşünüyorum. “ tarihten aldığımız ders, tarihten ders almadığımızdır” der hegel.. belki 1 hafta belki 1 ay sonra hayat tekrar normale döndüğünde, bahsettiğim fotoğrafı veren komünist ve ülkücü belki şahısları üzerinden olmasa bile ideolojik olarak tekrar savaşacak.. ağızlarından beka lafını düşürmeyenler bu denli ayrıştırdı. asıl beka sorunu yine ve yeniden kutuplaşmaktır. binlerce ölümün bir yararı dokunursa, ancak o zaman boş yere ölmemiş olacaklar. herkesin bu bilinçle hareket etmesi elzemdir.