99'da yalova'daydım. depremin ne olduğunu o zaman öğrenmiştim. ama deprem ülkesiyiz diyerek alışmıştım. illa sallanıyoruz arada ama hep kısa süreli oluyordu.paragrafsız yazacağım/iş için antep'te yaşayordum. geceden üstümü başımı, montumu bile koltuğun üzerine hazırlamıştım. sallanmaya başladık. gözümü açtım “noluyor allah'ım yardım et” deprem dediğin kısa sürerdi hani? bitmiyor. yataktan kalktım. evin içinde dört dönüp duruyorum, dualar ediyorum. ne yapacağımı bilemez haldeyim. duvarlarda yarıklar oluşuyor. yatağımın yan duvarı çatladı. üstümü başımı arıyorum falan. bi eşofman giydim hemen. üstüme kazak geçirdim. elime çorap aldım. koltuktaki montumu aldım. çantamı alacaktım, sonra vazgeçtim ve içinden sadece kimliğimi aldım. mantığım hep şuydu; bir şekilde sokakta ya da enkaz altında kalacağız. donmamam lazım ve antep'te oturmuyorum, ikametgahım yok. kimse beni bulamaz. kimliğimi yanıma alıyım ki bir şey olursa teşhis edilsin. ailem aramasın beni. sonra kapıyı açtım ve herkes koşuyordu. iş arkadaşlarım sordu beni, ellerim titreyerek ayağıma ayakkabıyı geçirmeye çalışıyorum. bu arada bu süreçler uzun değil ama bir dünya zaman geçmiş gibiydi ve meğer sallantı durmuş ama hala sallanıyoruz sanıyorum. titriyorum tabii. aşağı indim, yerden kar alıp yüzüme vurdum. soğuk beni yatıştırır diye düşündüm. ekip arkadaşlarımı buldum. sonra başka binadaki başka ekip arkadaşları geldi. o sırada tekrar deprem oldu. yağmur yağıyor falan. evin karşısında park var ve oraya koşturduk. o kaosu görmek.. sonra internette deprem üssü maraş gördük ama maraş olamaz dedik, böyle bi sallantı yok olamaz. sonra arabaya atlayıp şantiyeye gittik. daha hala hava karanlıktı ve şantiyedeki güvenlikçinin ailesi maraş'ta göçük altında kalmış, evine bırakmak için arabayı aldık çıktık. o zaman enkazları gördük. adamcağız daha ölüm haberlerini arabada aldı. neyse.. ikinci büyük depreme yine şantiye bölgesinde yakalandık. öyle korkunçtu ki konteynerdan kaçtık, yer yarılacak heralde diye yerlere bakıyoruz. ona göre kaçabilelim diye. yemek bulamadık, benzin bulamadık. elektrikler yoktu falan. getirebilen ailesini de getirmiş. uyku yok tabii. herkes bulduğu şeyi ikram ediyor, yatışmaya çalışıyor. sonraki günlerde istanbul'a döndük. sabah çıktık, gece yarısı evimdeydim. yola çıkarken yine mantığım ölüm kalım savaşı şeklinde çalışıyordu; 5lt pet şişe bulup içme suyuyla doldurdum, yanıma birkaç paket kâğıt bardak falan aldım. peçete aldım. ofiste bulabildiğim abur cubur yiyecek ne varsa topladım falan. çünkü yolda izde soğukta kalacağız ve herkesin suya bile ihtiyacı olacak diye düşündüm. şantiyede giydiğim sarı ışıklı yelekleri bile aldım. gece giyerim lazım olur. yani hep bi sokakta kalacağımızı, bi suya bile hasret kalacağımızı düşündüm. su dağıtırım falan diye kurguluyorum. allah bir daha yaşatmasın.