travmatik dünyagün, saat ve anı hızla akıp geçmesini bekleyerek halkımızın uyku anında yakaladığı doğal afet depremin, yıkıcı etkisinin çözüme kavuşmasını belki iyimserlikle belki de uzmanlaşmanın tecrübesine güvenerek hazımsamaya ve kabullenmeye çalışıyorum. hepimizin başına gelebilecek olan bu yıkıcı durumun içselleştirdiğimde soğuk betonların, paslı demirlerin üstümde olduğunu hayal ederken ürpertiyle beraber gelen soğuk titreme eğer tedbir ve önlem alınmadığı taktirde karşılacağımız gerçeklik olacağını biliyorum. her geçen gün yoksullaşan, adaleti arayan, yaşam mücadelesine tevekkülle devam eden milletimiz yaşanılan bu zorluğun üstüdesinden de geleceğine canı gönülden inanıyorum. yalnız tek bir şartla! artık yeni şeyler söylemenin, yenileşmiş düşünce ve rasyonel olanın yanında durarak bilim ve fenin ışığında ilerleyerek... felaketin boyutları sadece madden değil manen de ağır yaralar açacağı aşikar. geçmişin acı anlarından hiç ders almadığımız, 99 depreminden de bugüne baktığımızda görülebiliyor. sosyal yaşama uyum, kaybedilen aileler ve yakınlar, mesleki-sosyal adaptasyon masaya yatırılması gereken ciddi maddeler olarak görülüyor. iktidarın "kader planı"nda bu konuların ne denli ele alınabileceği malumunuz olmalı. ehemmiyetle belirtmeliyim ki; yaşanılan yıkımla sadece tecrübe edenler kadar etmeyenler de sosyal ve ruhsal kaygı bozuklukları oluşmuştur. kaybedilen canlar, aileler, yuvalar yıkımın boyutlarıyla ele aldığımızda spiral gibi çözümsüz bir sorun yumağına dönmektedir. dünyanın dört bir yanından gelen yardımlarla beraber uzatılan her ele minnettar olmalıyız. dünya üzerinde takdire şayan sağduyuya gerçekten ihtiyaç var. bu sağduyu tekrardan zamanın aklı olmalı aksi takdirde ketum, monden, bayat, dudakları bükülerek sert bakışlarla baskı ve totaliter rejimlerin buyruğu altında özgürlüğün dizayn edilmiş yetkililerce yaşanıldığı bir distopyanın realitesine mahkum olacağız. kapitalizmin bireyleri consumerism batağına saplayarak haraket ve manevra alanlarını daralttığı, maddenin katılığıyla boğduğu, doğayı makinenin çarklarıyla acımasızla ezdiği bu çağda; covid, ekonomik buhran, iklim krizi, deprem vb. felaketleri maliyet analiziyle çözüme kavuşturması zamanın humanizmasına ihanet değil midir? insan sayısal bir değer mi? bu farkındalık sadece krizler anında "acil durumda camı kırınız" çözümü müdür? bencilliği, maymun iştahlığı, saray zihniyetini, şahsım devleti sadece ülkemize mahsus konular değil. dünya demokrasiyi yeniden kazanmalı ve bunun yolu da travma dünyasında prozac'lara, xanax'lara sarılarak anı durdurmak veya ertelemek değildir. cesaretle, erdemle, elini taşın altına koyarak imkansızlıklardan imkan yaratmakla gerçekleştirebilecek hepimize düşen bir görev olduğunu düşünüyorum.