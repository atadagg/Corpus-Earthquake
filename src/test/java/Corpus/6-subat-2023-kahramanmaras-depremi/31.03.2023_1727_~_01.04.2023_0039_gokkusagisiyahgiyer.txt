hatay iskenderun'da ikamet ediyorum. unutmamak için yazıyorum bunları kimin ne düşündüğü ne dediği zerre umrumda değil. 6 şubat 2023 saat 4:17 benim kocaman bir odam var, yatağımın karşısında kocaman 4 tane cam. dubleks evin 2. katı. teras odaya çevrilmiş yani anlayacağınız. yatağım tam o camların karşısında odanın ortasında. kedimle uyuyoruz. öyle güzel bir çocuktur ki hep benimle uyur. tam üstümde uyuyormuş. karnımın üstünde, yorganın altındaymış. uykum çok hafiftir. hemen uyanırım. deprem başladığı anda gözümü açtım. kedimi yokladım yatakta, üstümde diye ona sarıldım hemen. o kadar alışkınız ki biz burada deprem olmasına geçer birazdan diye düşünüyorum. bi yandan kedime 'korma kızım, korkma kurabiye' diye bağırıyorum. şiddetlendikçe şiddetleniyor deprem. yatakta bir o yana bir bu yana savrulmaya başladım. bir anda çok büyük bir ses geldi. elektrikler gitti. bu defa dışarıdaki parlamaları görmeye başladım camdan. telefonun feneri lazım olur düşüncesi ile hemen yastığımın yanında olan telefonu şarjdan çıkartıp kedimle birlikte yatağımın yanına kapandım. hayat üçgeni dedikleri şeyi yapmaya çalışıyorum ama öyle bir sarsıntı ki aklımdan geçen tek şey çatı üstümüze düşerse yatak bizi korur. yatak koruyamazsa ben kedimin üstündeyim ben onu korurum. belki saçma belki garip gelecek o an tek düşündüğüm onu koruyabilmekti. iyi ki de oraya kapanmışım, büyük bir makyaj masam var yatağımın diğer tarafına devrildi. kedim artık korkmaya ve benden kaçmaya çalıştı. bi yandan onu tutmaya çalışıyorum bi yandan bizi korumaya çalışıyorum. o anda yüzümün her yerini çizmiş benim kız. canı sağolsun. deprem anlık olarak durdu. odamdan çıkarken aklıma gelen erkek arkadaşımdı. merdivenleri nasıl indim hatırlamıyorum. tek hatırladığım merdiven kenarına koyduğumuz biblolar devrilmiş kırılmış. onlara basmamak için flaşla dikkatli dikkatli bakıyorum. hemen annemin kaldığı odaya koştum. kapıyı daha açarken yeniden deprem başladı. annemin 'kanepe kenarına kapan' dediğini duydum. hemen yaptım. çok çığlık atmışım çok bağırmışım annem öyle söyledi sonrasında. o ana dair hatırladığım annemin kelime-i şahadet getirdiği ve benim çocukluğumdan beri bildiğim duayı o an okuyamadığım. o kadar çaresiz o kadar korkmuştum ki… sonrasında attık kendimizi aşağı. araba evin önünde kedimi arabaya bıraktığım anda yeniden deprem oldu. yeniden aynı korku. hiç bir şey görünmüyor. hava çok soğuk. iskenderun öyle çok soğuk olmaz en fazla dağlara kar yağar 1 hafta soğuk olur geçer. tam da o zamandayız. dağlar karlı. öyle bi soğuk ki içi titriyor insanın. her neyse atladık arabaya evimizin sokağında boş bir arazi var oraya çektik. hani bekliyoruz sabah olsun eve geçelim. arabanın içindeyim tüm sevdiklerimi aramaya çalışıyorum hatlar çekmiyor. mesaj atıyorum dönen yok. erkek arkadaşım aklımda sürekli naptı nasıl iyi mi ? sonra telefon çaldı o arıyor. açtım hemen sesi kesik kesik 'evinin karşısı' tek anladığım bu. anneme dedim geliyorum ben diye çıktım arabadan. öyle bi yağmur başladı ki öncesinde bi de. koşa koşa sokağın başına evimin karşısına bakmaya gidiyorum. bi yandan koşuyorum bi yandan konuşuyorum telefonda. evimin tam karşısında gördüm onları. üzerine arabanın farı vurdu bi anlık. öyle seçebildim o zifir karanlıkta. koştum gittim sarıldım. o süreçten sonra sürekli yanımdaydı. sabah olduğunda durumun ciddiyetini daha net gördük. şehri dolaştık. her şey o kadar kötü o kadar korkunçtu ki… öğlen olan depremde gözümün önünde kocaman bir bina yıkıldı. duyduğuma göre insanlar evine geçtiği için o depremde de çok vefat eden olmuş. gelelim yardım mevzusuna. 4. güne kadar deprem bölgesindeydim. ne bir çadır ne polis ne afad görmedim. deprem sabahı ahbap ilçe başkanı bir hanımefendi yanımıza gelip gıda temin edebileceğimiz bir yer söyledi. sonraki süreçte yine ahbap ekibi sayesinde eldiven battaniye aldık. her gün farklı yerlerde uyuduk. ben 4. gün şehirden çıktığımda öğlenden sonra erkek arkadaşım çadır geldiğini söyledi. hani güya ilk günden beri yanımızda olduklarını iddia edenlere lafım. iskenderun devlet hastanesinde polonya asker vardı. türk askeri yoktu. ilk günün sabahında yağmalar başladı. ben kimseyi suçlamıyorum. denetimsiz bırakırsanız böyle olur. polisi arayıp yağmayı bildirirdik fakat market zaten rezil durumdaydı. kızılay çadırı gördük bu arada kan toplamaya gelmişler. 2 tane çadır. kurtulanlar da kan veriyor. sonrasında da ben çıktım zaten şehirden. şimdilik aklıma gelenler bunlar. diğer konuları yine bu başlıkta yazarım.