tam bu saatler yeni yatmıştım, sonu olmayacak bir sallantıda uyandım, annemle babamın odasına koştum helalleşmeye, hazırdım, dedim gidiyoruz artık, günah çıkarmaya başladım.deprem durunca çoraplarımı bile giymeden attım kendimi evden dışarı, annemi babamı bile düşünecek halde değildim, can derdi her şeyi unutturuyor, sonra onlar da peşimden geldi. arabayı boş bir yere çekip bekledik, kardeşimin de güvende olduğunu öğrenince, bünyeme bir rahatlama çöktü, arabada sabaha kadar 2 3 saat kestirdim. hatay'ın depremden en az etkilenen kentiydedim ama türkiye'nin en güzel şehrinin akıbetini ancak diş muayenesine antakya'ya haziran'da gidince gözlerimle şahit oldum...haritadan silinmiş bir çöle gelmiştim sanki, sokakları her zaman dopdolu neşeli insanlarla dolu olan şehir nükleer felaket sonrası bir kente dönmüş, sokakta birkaç asker, banka konteynerları. adeta bomboş bir şehir. tarihine ve kendisine hayran olduğum şehrin bir gün elbet tekrardan ayağa kalkacağına inanıyorum, tekrar o güzel sokaklarda yürüyeceğiz çocuklar...