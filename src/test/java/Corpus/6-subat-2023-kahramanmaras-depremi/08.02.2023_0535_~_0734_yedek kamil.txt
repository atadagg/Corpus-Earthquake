afad, depremlerde 5 bin 775 binanın yıkıldığını, henüz teyidi yapılmamış ancak 'yıkıldı ihbarı' gelen bina sayısının 11 bin 302 olduğunu bildirmiş. bu yıkılan binaların kaç tanesi ikinci depremde yıkıldı bilmiyoruz şu an, umarım çoğunluk ikinci depremde yıkılmıştır zira ilk depremden sonra pek çok insan sokaklardaydı, dolayısıyla o ikinci depremde yıkılan enkazlarda hiç insan olmama olasılığı bile var, inşallah öyledir.2005 keşmir (pakistan) depremi 7.6 şiddetindeydi. 32000 bina yıkılmış, yaklaşık 80.000 can kaybı yaşanmıştı. fakat bu deprem yerel saatle 08:50 de olmuştu, yani insanların evde bulunma oranı bizim yaşadığımız depremle aynı değil. bir kısmı okula ya da işe gitmek üzere evlerini terketmişti muhtemelen. yine de gerek şiddeti itibariyle gerekse binaların sağlamlığı (olmayan sağlamlığı) itibariyle yaşadığımız yıkıma en yakın olarak bunu gördüm. merkez üssü denizlerde olup karayı etkileyen depremlerle kıyaslamamak daha doğru. bu arada, 1999 yılında yaşadığımız 7.4 büyüklüğündeki marmara depremi, 1939 erzincan afetinden sonra türkiye’nin en büyük ikinci felaketiydi. meclis raporundaki resmi veriye göre marmara depremi'nde 18 bin 373 kişi hayatını kaybetti, 48 bin 901 kişi yaralandı. 5 bin 840 kişi ise kayıtlara “kayıp” olarak geçti. bu kayıp konusuna dikkat edelim. yaklaşık 6000 kişinin naaşı bile bulunamadı demektir bu. yani bir yandan yaralarımızı sararken, bir yandan da bu hususları düşünmek mecburiyetimiz vardır.