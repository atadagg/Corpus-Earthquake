bir antakyalı olarak; içinden yardım etmek geçen herkese sonsuz teşekkürlerimi ve şükranlarımı sunuyorum.depremin ilk anından şimdiye kadar antakyadan cenazeler harici ayrılmadım, konuşulamayacak şeyler yaşadık, ben depremin sene-i devriyesi gelene kadar korkmadım, ne zaman o soğuklar tekrar başladı, ne zaman ufak ufak sallandık bende tarif edemeyeceğim, kelimelere dökemeyeceğim hisler oluşmaya başladı. rüyalarımda görmeye başladım, kendimi ailemi çocuklarımı tıpkı o gün başkalarının ailesini çocuklarını molozlar altından çıkarmaya çalışırken gördüğüm şekillerde görmeye başladım. hala daha etkisi geçmedi. en yakın arkadaşımın cenazesine kabrine hala gidebilmiş değilim, bir ay sonra eşiyle sarılmış halde bulmuşlar, ayıramayıp aynı kabre koymuşlar, oysa cuma günü depremden bahsediyorduk, "evim yeni bir şey olmaz herhalde" diyordu. akademi hastanesi civarından bir sevdiğim bir tanıdığım bile sağ çıkamadı.kendimi bildim bileli şehrin 7 defa yıkılıp tekrar kurulduğu anlatılırdı, biz bunları dinleyerek duyarak büyüdük, hatta bana saçma gelirdi, bir deprem nasıl olur da bir şehri yutabilir diye, bazı eski kaynaklarda toprağın altından insan sesleri duyulduğu söylenirdi, biz bunları 2023 senesinde yaşadık, kaderde bu da varmış. acaba onlara da selaları dinletilmiş miydi?türkiye cumhuriyetinde çürümüş bir şeyler var kardeşlerim, feth-i kabir kokusu geliyor burnuma. çok konuşmak, çok yazmak çok düşünmek istemiyorum.hepinize en kalbi duygularımla şükranlarımı sunuyorum. o günlerde yazamadım, biraz geç kalmış bir teşekkür bu. bazen ümitsizliğe düşüyoruz, ben çokça düşüyorum. bu depremde belki tek olumlu şey sizlerin ne kadar çok olduğunu görmek oldu. tuncelili kardeşim, izmirli, bursalı, istanbullu kardeşim! aklının alamayacağı bir şey yaşayacaksın, biz ne desek ne yapsak yaşayacaksın, lütfen şunu bil; o kadar güzel insan olmasına rağmen en kritik saatlerde yalnızsın, kimse gelmeyecek, kimse elini uzatmayacak, tek başınasın. bunu bilerek hazır ol, önce psikolojini hazırla, sonra gerekli malzemeleri. antakyayı garip, antakyayı mahzun bırakmamak için bir toz tanesi gönderen herkese, gönderemeyen herkese teşekkür ederim.