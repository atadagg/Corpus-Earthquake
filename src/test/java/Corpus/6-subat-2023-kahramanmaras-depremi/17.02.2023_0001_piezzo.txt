insanların sosyal medyada, hayatta yavaş yavaş normale döndüğünü görüyorum. gaziantep'te depremin olduğu bölgeye hemen hemen 60 km uzaklıkta depremi yaşamış bir depremzede olarak ben normale dönemiyorum. bunu duyar kasmak için söylemiyorum, çok garip hisler içerisindeyim. herhangi bir travmam olduğunu düşünmüyorum ancak gene de içimde değişik bir huzursuzluk ve uyuşukluk mevcut. bu hale ne denir bilmiyorum ama umarım ben de diğer insanlar gibi normalleşebilirim. depremde çok şükür bir yakınımı vb. kaybetmedim ancak nedense benim için normale dönmek diğer insanlara nispeten daha zor geliyor. bir de ek olarak benim yaşadığım, gördüğüm en büyük felaketti bu, dışarı çıktığımda o kaos, benzinlik kuyrukları ve arabada geçirilen bir kaç soğuk gece. hayatta kaldığım için şanslı olduğumu düşünüyorum. şu sıralar tek düşündüğüm tekrar evime girip o yatakta nasıl yatacağım. her neyse, umarım geride kalan kardeşlerimizle birlikte bu felaketi de atlatacağız. gerçekten duymakla veya tv de izlemekle anlatılamayan bir felaketti bu, en büyük düşmanımızın deprem olduğunu çok acı bir şekilde tecrübe ettirdi bizlere. ölen kardeşlerime rahmet, geride kalanlara ise sabır ve metanet diliyorum.