depremler, orman yangınları, heyelanlar, seller ve su baskınları… yıllardır bu trajik afetleri yaşıyoruz. acı çekiyoruz, üzülüyoruz, öfkeleniyoruz, sabrımız sınanıyor…ben artık kendimi bu ülkede hiç olmadığı kadar değersiz hissediyorum. yıllardır böyle hissediyordum. ama maraş ve hatay depremlerinden sonra aidiyet hissim paramparça oldu. bu afetlerin yarattığı yıkımı doğayla ve sadece kaderle açıklayanlar benim gözümde suçludur. yaşadığımız tüm bu trajediler ihmal, tedbirsizlik, denetimsizlik, hukuksuzluk ve rant ekonomisi nedeniyle başımıza geliyor. bunu hepimiz biliyoruz… ama çoğunlukla susuyoruz. hepimizin bildiği gerçeği haykırmıyoruz. yazılı ve görsel basında ucundan da olsa bu gerçeği dile getirenleri görünce seviniyor ve alkışlıyoruz. ama çoğunluk susuyor. korkuyoruz çünkü.öte yandan, bu süreçte şunu çok daha iyi anladım: biz doğayla birlikte yaşamayı ve doğanın içinde şehir kurmayı bilmiyoruz.bugün okuduğum bir kitapta aşağıdaki satırları görünce öfkem daha da arttı. lütfen dikkatle okuyun:“çoğu durumda, bir zaman sonra selçuklular bu şehirleri eski şehirden biraz ötede ve çoklukla yeni bir adla yeniden kurdular. böylece dorylaion'un yerini eskişehir, laodikeia'nın denizli ve apameia'nın yerini dinar aldı. sıklıkla eski şehrin konumu, "gizemli" ya da "korkunç" anlamında "kara" sıfatıyla ayrıştırıldı: örneğin germanikeia harabeleri kara maraş ve lykandos'unkiler de kara elbistan diye bilinir.”***bu satırları okuyunca gerçek yüzüme çarpıyor. anlıyoruz ki, dinar, denizli, maraş ve elbistan selçuklular'dan önce muhtemelen deprem nedeniyle bir yıkım yaşamış ve terk edilmiş. daha sonra, selçuklular buraların yakınında yeniden şehir kurmuşlar.haritalara baktığımızda, anadolu'daki şehirlerin göçebe kültürünün de etkisiyle ovalara kurulduğunu görüyoruz. oysa bu ovaların çoğu fay hareketleri neticesinde zamanla nehir ya da göl yatağı haline geldi. şehirler de suya ulaşım ve tarıma elverişli olması nedeniyle bu ovalara kuruldu. örneğin, eski haritalarda, türkler öncesinde tepede kurulmuş olan dinar'ın daha sonra ovaya kurulduğu görülüyor.bizden önceki medeniyetleri bilimsel bilgi ve tecrübe eksikliği nedeniyle suçlayamayız. ama bize ne demeli? bizim cehaletimize, ihmal ve tedbirsizliğimize ne demeli?kaynak:görselgörsel