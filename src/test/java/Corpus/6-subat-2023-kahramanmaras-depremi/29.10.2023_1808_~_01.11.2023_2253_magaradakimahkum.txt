hemen hemen bütün deprembilimciler doğu anadolu fayında bir deprem bekliyordu ama bu gerçekleşen deprem muhtemelen herkesi şaşırttı. çünkü depremin başlangıç noktası doğu anadolu fayı değil ölüdeniz fay bölgesinin en kuzey ucunda yer alan narlı fayı oldu. narlı fayı varlığı bilinen ama çok da tanınmayan ve özellikleri de bilinmeyen bir faydı. ilk deprem narlı fayında başladı bu yüzden merkez üssü olarak gösterilen yer narlı köyü civarında bir yerdi ve deprem oradan başlayarak harekete geçti. kırılma hareketi pazarcık civarına ulaşınca durmadı bilakis daha da hızlanarak doğu anadolu fayının pazarcık kısmına atladı ve buradan hem kuzeydoğuya doğru hem de güneybatıya doğru kırılmaya başladı. kuzeydoğuda çelikhan'a kadar güneybatıda antakya girişine kadar fayları kırarak ilerledi ve bu iki noktada sonlandı. bu yüzden oldukça uzun sürdü(80 saniye) ve fay hatları üzerine inşa edilmiş zayıf şehirler(antakya, hassa, kırıkhan, ıslahiye, nurdağı, türkoğlu, gölbaşı vs) yüzünden can kaybı çok yüksek oldu.depremin yıkıcılığı sadece merkez üssüne değil aynı zamanda ve biraz daha çok fay kırığına yakınlığınızla ilgilidir. daha doğrusu ilgiliymiş öyle diyorlar.