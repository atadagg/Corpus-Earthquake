bir kabus yaşıyoruz ve hala uyanmadık , uyanamadık.düşünsenize bir gün öncesinde eviniz vardı , eşinizle çocuğunuzla yattınız sonraki gün ne olduğu belli olmayan insanlardan ekmek su istiyorsunuz .belki hayatınız boyunca çalıştınız o hayatı elde etmek için ama bir gün sonra elinizdeki her şeyi kaybediverdiniz . sonra size yardımcı olmak için canla başla çalışan insanlar sardı etrafınızı , saçma sapan fotoğraf çekmek için gelen insanlar dışında . enkazın altından çıkıyorsunuz bir şekilde sonra hayat bu ya eşinizi ve çocuğunuzu bulacaksınız diye çırpınıyorsunuz . kimse gelmiyor . herkes sizin umudunuzun bittiği gün geliyor.sonra bakıyorsunuz çocuğunuz eşiniz ölmüş .yalnızsınız . aileniz yok olmuş , yaşadığınız yer yok olmuş kimse başka insanlar gibi şanslı değil ki . sonra cenazenizi arıyorsunuz , bulamıyorsunuz . cenazenizi bulmak için yerlerde poşetlerin içine doldurulmuş tüm insanların yüzüne tek tek bakmanız gerekiyor . bazıları size tanıdık geliyor .cenazenizi bir şekilde buluyorsunuz dünyanız yıkılmış ne yapacağınızı düşünüyorsunuz . o esnada insanların bir birini öldürdüğüne tanıklık ediyorsunuz . hırsızlık yağmacılık diyor insanlar . hayatınızı elinizden alanlar mı yoksa eşya çalanlar mı yağmacı diye düşünürken ben bu evde kalmak zorunda mıydım diye düşünürken buluyorsunuz kendinizi .suçluyorsunuz kendinizi ve diğer insanları .yok hayat bu değil , unutmak istemiyorum bu olanları acısı acıtsa da bunları yaşamış insanı unutmak istemiyorum. insan olduğumu hissetmek istiyorum .