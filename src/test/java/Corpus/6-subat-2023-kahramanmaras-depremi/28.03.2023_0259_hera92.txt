hayatta kalanlara ikinci bir şansın verildiğine ve yine hayatta kalanların 6 şubat öncesi ve sonrası diye ikiye bölündüklerine şahit oluyorum bire bir. o geceyi hatırlamak bile istemiyorum. ki sanırım beynim siliyor cidden hatırlamamaya başladım. ama ölüme bu kadar yakın olduğumuzu çok beter bir şekilde öğrenmiş oldum. 6 şubat öncesi deliler gibi temizlik yaparken (o gece de koltuk silmiştim o yüzden tam yattığım an yakalandım) şimdi eşyanın kölesi olmayı bıraktım. aman efendim şundan da olsun şunu da alayım demeyi bıraktım. trendyoldan çıkmayan ben izmire yardım uçağıyla giderken ayağımda su geçirmiş botlarım üstümde pijamamla giderken evde yeni aldığım her şeyin durduğunu gördüğümde üç beş kıyafetin yeteceğini anladım. yanımda cüzdanım bile olmadan izmire gittim ben. meğer her şey mümkünmüş. insan bazen dünyalara sığamıyorken küçücük arabada günlerce uyuyabiliyormuş. hiçbir şeyin önemi yokmuş. küslükler kırgınlıklar bir gecede bitiyormuş…çok şükür evimizde bir sıkıntı yok. ama o eve 45 gün sonra girip misafir gibi koltukta oturunca buz gibi hissettiğimde hiçbir şeyin gerçekten benim olmadığını anladım. uykunun, huzurlu uykunun değerini anladım. ev benim evimdi eşyalar benimdi yatak benimdi ama ben ben değildim. meğer 45 gün evimi değil evimdeki huzuru özlemişim. ama bulamadım. her an tetikte depremi bekledim… gece yatarken sabah için kıyafetimi düşünüp ardından tabii sabaha ölmezsek diye düşünmek çok acı ! tanıdığım insanları, öğrencilerimi, ailelerini kaybettik! şükür ki antep merkezde sıkıntı yok dediler… nurdağı ve islahiye diye bir yer kalmamıştı halbuki. ahhh ne çok acı var.şimdi artık izmire ailemin yanına gidiyorum. işimi öğrencilerimi kurulu düzenimi bırakıyorum. izmir deprem bölgesi değil mi diyeceksiniz evet birinci derece hem de! ama antep'e geldiğimde üçüncü derece olduğunu öğrenip oooo iyi demiştim. ama kaderden kaçamıyorsun bunu öğrendim. 4.yılımdı antep'te ve ben o büyük felakete denk geldim demek ki öğreneceğim göreceğim şeyler vardı yaşayacağım acılar vardı… demek ki psikoloğa sadece panik atak için gitmeyecektim! 6 şubattan beri rüyada mıyım gerçek mi bunlar oldu mu uyduruyor muyum her şey flu. verdiğim kararlar yaptığım işler her şey anlık. şimdi yoldayım. izmire gidiyorum. mesela bu da bana rüya gibi geliyor… bunu okuyan kim varsa lütfen ama lütfen hiçbir şeye canını sıkma. nolur o gözyaşını halledilebilecek şeylere akıtma. yaşıyorsan hala ümit var demektir. bir şeyler için kendini harcama sıkma yorma. bir günde her şey elinden gidebilir. en değerli şey sensin… kendine güzel davran