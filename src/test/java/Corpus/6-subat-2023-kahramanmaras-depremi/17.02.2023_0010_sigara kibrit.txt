konum; gaziantep merkez.ilk sarsıntıya evde yakalandık. çök kapan kurtul gibi önlemler alacak akıl ve soğukkanlılık 2 saniyede uçtu gitti. gülen gözler filminde, vecihi'nin seferleri sırasında evdeki eşyaların dans edişini düşünün ama korku, panik, endişe içinde filmdeki gibi geyik içinde değil.2022 haziranında babamı kaybettim, doktorun çıkıp; "başınız sağolsun, kurtaramadık." dediği an yaşadığım korku ve çaresizliğin 100 kat fazlasını yaşadım sarsıntı anında. çaresizlikölçer gibi bir makine olsaydı kesinlikle iki farklı durumdaki çaresizliğim arasında 100 kat fark olduğunu ispat ederdi.ikinci sarsıntıya bina girişinde yakalandım. ben eve çıkmadım ama dışarıda gidecek yerim de yoktu, hâlâ sokaklarda kar birikintileri vardı, yağmur yağıyordu ve hava çok soğuktu. ben de binanın girişinde oturayım dedim, bir şey olursa kaçması kolay olurdu. şehirde de elektrik yok, su yok, doğal gaz yok, korku var, panik var, stres var. hatırladığım ilk şey; dükkanların kepenklerinin yarattığı metalik ses, sanki birileri tekme atıyormuş gibi ses çıkıyordu, sonra sarsıntı anı, kırılan çanak çömlek sesi, düşen ağır eşyaların sesi, anne, baba, allah'ım yardım et sesleri, besmeleler... tüm bu sesleri aynı anda duymak sarsıntının yarattığı korkuyu birkaç kat artırıyor. o durumda dışarı çıkayım dedim, ayakta duramadım. kollarımı açıp iki duvardan destek alayım dedim ama yine olmadı, dizim burkuldu, hâlâ topallıyorum. çok değil ama ara sıra ağrıyor.bütün gün dışarıda gezdim. annem rahatsızlığından dolayı çadırda, camide, toplanma alanlarında uzun süre oturamaz, mümkün değil yatamaz. mecburen evde kaldı, ben de onu bırakıp gidemedim bir yere. gece olunca bina girişinde yattım, hava eksilerde ama korku dağlarda olduğu için hiç umursamadım. battaniyeye sarılıp birkaç saat uyudum. tam üç günümüz böyle geçti. 2. gün fırınlar, 3. gün marketler açıldı, 2. ya da 3. gün elektrik ve su geldi, 4. ya da 5. gün hasar tespit ekipleri geldi, hasarsız raporu verdiler, birkaç gündür mahalle mahalle doğal gaz veriliyor ama artçılar için tedbirli olun dediler.rüzgar esse kapalı kepenkler titriyor, ağır vasıta araç geçse ufak bir sarsıntı oluyor evde. annem ısrarla önceden de böyle olduğunu benim psikolojimin bozulduğunu iddia ediyor. algıda seçicilik mi, korku mu, bozuk psikoloji mi bilemiyorum. sarsıntı hissettiğim zamanı not ediyor, kandilli rasathanesi'nin deprem bilgilerini yayınladığı siteyi açıp kontrol ediyorum, doğru mu benim saplantım mı teyit ediyorum. sarsıntı hissetmediğim zamanlarda da 30-40 dakika arayla açıp bakıyorum.odamda tek yatmaya korkuyorum, salonda annemle yatıyorum. koltuğun yanına uzun bir sehpa yerleştirdim. bir sıkıntı anında koltukla sehpa arasına girmek için. sehpa altında ceket, su, telefon ve powerbank hazır bekliyor. annem de kendi koltuğunun açılan kısmının altına uzanacak. bu hazırlık içimi biraz rahatlatıyor. önceden bu koltukta uyunur mu diyordum, bina girişinde sandalye üstünde titreye titreye yatmanın yanında dolmabahçe sarayı gibi kalıyor. bina girişinde yatmak ise enkaz altında kurtarılmayı beklemenin yanında kral dairesi gibi kalır. nelere küsmüş, nelere isyan etmiş, neleri dert etmişiz? para pul, mal mülk gerçekten amaç değil araç olmalıymış. insanlar kimseye -devlete bile- muhtaç olmadan yoluna bakacak kadar para sahibi olmalı.deprem öldürmez; sorumsuz devlet, açgözlü müteahhit, yağmacı halk ve fırsatçı esnaf öldürür. başımız sağolsun. kaybı olanlara baş sağlığı, geride kalanlara bol sabır, anksiyetesiz günler diliyorum.