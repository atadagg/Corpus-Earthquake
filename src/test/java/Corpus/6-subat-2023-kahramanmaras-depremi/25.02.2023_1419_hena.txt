üzerinden 20 gün geçti. bu 20 günün ilk günlerindeki seferberliğe rağmen hala yeterli yardım ulaşmış değil deprem illerine. çadır sorun, su sorun, gıda sorun. 20. günde, hele televizyonlarda milyarlarca yardım toplanmış olduğu halde deprem bölgesinde kalan akrabalarımdan duyduğum şey yardımların azalmış olduğu. insanları başta ayakta tutan şey gösterilen dayanışmaydı. bu dayanışma azaldıkça çaresizlik ve ümitsizliğin arttığını görüyorum. bir yere kadar da normal insanların eski yaşamlarına dönmeleri, ama asıl şimdi yardıma çok ihtiyaç var. sadece malzeme ya da para yardımına da değil, ısrarla bastırılmaya çalışılan kamuoyuna ihtiyaç var. verilebilecek destekler de çeşitli. kimisi öğrencilere burs verebilir, kimisi belli bir hizmeti ücretsiz ya da indirimli verebilir. kimi sadece hal hatır sorabilir. afetin ilk günlerindeki toplumsal dayanışma birçok kişi için bir dayanak noktasıydı. bu dayanak noktasına hala çok ihtiyacı var insanların baştaki malzeme ya da para yardımı gibi olmasa da.