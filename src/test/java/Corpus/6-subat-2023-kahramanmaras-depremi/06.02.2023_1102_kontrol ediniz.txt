saat 4 gibi öksürük tuttu ve uyandım, biraz telefonda gezinirken sanki biri yastigimı tutup duvara vuruyormuş gibi sallanmaya başladım. hemen annesi ile uyuyan kızımın yanına koştum, eşim tam sallantinin şiddetli olduğu anda uyandı ve kızımı kucağına alıp dışarı çıkmak istedi, fakat hemen hayat üçgeni oluşturacak şekilde yere oturttum.hiç bitmeyecek gibi geldi o anlar, evim zemin katta ve üzerimizde 15 katlı bina var. sarsıntı o kadar kuvvetliydi ki yere oturduğumuz an hem sallantı hemde zıplamayı aynı anda yaşadık, yaklaşık 1,30 dakika sakllandık sanırım.üst katlarda evlerden yere düşen eşya sesleri, kapı, pencere sesleri ve merdivenlerden gelen çığlık sesleri içinde sarsıntı durduğu gibi apartmandan dışarı attık kendimizi. şu saate kadar araç içinde ailece oturuyoruz, kızım 6 yaşında ve ne olduğunu anlayamıyor, elimizden geldiğince yanında konuşmamaya çalışıyoruz. yer adana.maraş, osmaniye, hatay ve antep'ten sağlıklı bilgi akışı gelmiyor. ulaşabildiğim eşim dostumdan aldığım bilgilere göre yıkım çok çok kötü durumda, depremin büyüklüğü, sarsıntının süresi, bölgenin bina yaşının genel olarak yaşlı olması ölüm ve yıkım sayısını beklenenin çok çok ötesinde olmasına sebep.adana için konuşmak gerekirse şimdilik yıkılan bina sayısı 11, üstelik yıkılan apartmanlar öyle çok fazla eski değil. gördüğüm kadarıyla şuan için adana'da devletin tüm arama kurtarma ve yardım kuruluşları görevlerinin başında ama diğer bölgelerde henüz yıkılan bir çok binaya el bile değmiş durumda değil.şuan bölgede tam bir can pazarı yaşanıyor, depremin insanları uykularında yakalaması, mevsim şartlarının elverişsiz olması, maraş, antep, osmaniye, hatay, adana gibi şehirlerin merkez ilçelerde olmasa bile elbistan, hassa, iskenderun, ceyhan gibi ilçelerde eski bina sayısının fazla olması ölü ve yaralı sayısının artmasında büyük etken.üstelik kış şartlarından dolayı ulaşılamayan köyler olduğu düşünülünce insanın içi daha çok kararıyor, bölge insanlarının her türlü yardıma ihtiyacı var.elektronik cihazlar depremi tam olarak ne ölçtü bilmem ama ben yaşadığım sarsıntıyı beynimin her kıvrımına kazıdım ve uzun süre etkisinden çıkabileceğimi düşünmüyorum.başımız sağolsun, çok büyük geçmiş olsun hepimize. tüm olumsuz durumlara karşı umarım ölü ve yaralı sayısı çok az olur.