depremden etkilenen illerden birindeyim.yine 5 şubat 2023 tarihindeki gibi yatağıma girdim.bu sefer baş ucumda bir şişe su.hazırladığım ufak bir çanta arabada (sağ çıkarsam) ...bir yılımız "sabaha inşallah sağ salim uyanırız" ile geçti.hiç yatağa girerken "enkaz altında 1 hafta 10 gün yaşayabilecek kadar baş ucuma su alayım" diye düşündünüz mü? annenizle babanızın baş ucu suyunu kontrol ettiniz mi? aramaya geldiklerinde sesimi duyurayım diye telefon ve bluetooth hoparlörü baş ucuma koyuyorum.telefonun şarjı az, arabanın yakıtı kırmızı da olduğunda huzursuz uyuyorum. önceden bunları umursamazdım. şimdi tedirgin olmam için bir sebep.allah'ım yaşatmasın.uyuduğumuz yatak mezar olmasın.sevdiklerimizle birlikte olduğumuz evimiz, siyah beyaz moloz yığınına dönmesin.ateş.. düştüğü yeri yakar. o ocakları uzaktan seyrettik kimimiz. o ateş o ocağa düşmesin. daha fazla düşmesin .6 şubat