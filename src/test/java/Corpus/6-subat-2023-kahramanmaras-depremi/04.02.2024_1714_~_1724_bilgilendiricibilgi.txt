depremin üçüncü günü buraya yazdım, daha sonra kenara aldım yazdığımı. hatırlamak, görmek, okumak istemiyorum. antep deprem yerine en yakın en büyük yerleşim yeri, yukarıdaki arkadaşın bahsettiği gibi binalar daha sert sallandı ancak yıkılmadı, neden? zemin, zemin, zemin! antep'in merkezi tamamen kayadan oluşuyor. ibrahimli bölgesi daha yumuşak bir yapıya sahipti ve o bölgede birkaç bina yıkıldı. zemin yumuşak olsa da birkaç metreden sonra ibrahimlinin de zemini kaya. dolayısıyla zeminlerde sıvılaşma çok azdı. diğer şehirler çok uzak olmasına rağmen antep'ten fazla etkilendi sebebi fay hattı üzerinde ve toprak yapısının yumuşak olması. benim en çok zoruma giden şey de erken deprem uyarı sistemi olayı. maraş taki deprem hatay'a tam 47 saniye sonra ulaştı, bu 47 saniyede çok fazla insan kurtulabilirdi. mesela deprem ağı uygulamasını dahi kullansalardı yine kurtulabilirlerdi. devlet de bu tür bir uyarı sistemi yapabilir, hala geç kalmış değiliz japonya kullanıyor. google'ın android telefonlarda uyarı göndermemesi de ayrı bir vaka. hatta bir ara google'a bu yüzden dava açılabilir mi diye kafa yormadım değil. şimdilik herkes çevresine deprem ağı uygulamasını yükletsin, tek çıkar yolumuz bu. bu uygulama italyan bir profesörün geliştirdiği, android tabanlı telefonlardan sismik verileri alan bir uygulama. ne kadar çok kişi yüklerse o kadar erken uyarı gönderiyor. google'ın android telefonlarda yapamadığını yapıyor. tabi yine de google'a da teşekkür ederiz en azından bu telefonlarda böyle bir özellik mevcut, tam teşekküllü çalışmasa da.