depremden sonra düşündüğüm şey şu olmuştu; ölenler kurtuldu, asıl kalanlar için hayat bambaşka akacak ya da akmayacak. böyle bir felaketten ve kayıplardan sonra insanın akıl sağlığını koruması çok zor. depremden sağ çıkmış birinin “arkadaşlarım öldü, eşim dostum öldü oturup üzülmeye vaktim olmadı. şu hengâme bitsin, şöyle bir dağ başına gidip ağlayacağım.” demesini unutamıyorum. ya da eşini ve iki çocuğunu kaybeden bir depremzedenin önce sağ kalan tek çocuğunu ve ardından da kendini öldürmesini, insanlar can pazarında sokaklar cenazeden geçilmezken birilerinin çadır satmasını, enkaz altında bir umut kurtarılmayı bekleyenler varken selâların okunmasını, insanların ölüme terk edilmesini unutamıyorum. daha neler neler… ne hayatlar son buldu. ama kimse hesap vermedi, sorsan binlerce insan kaderden öldü. diyeceğim çok şey var ama kelimelerim bunca acı karşısında yetersiz kalıyor. eziliyorum. allah; kalanlara gönül ferahlığı versin, vefat edenlere rahmet etsin.