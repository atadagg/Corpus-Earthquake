bu depremde büyük hasar görmüş yerleşmelerdeki zemin analizleri, sanılanın aksine ağır hasar gören ve tamamen yıkılan binaların nispeten daha sert zeminlerde olduklarını gösteriyor. yani sağlam zeminde oturuyorum, içinde bulunduğum bina çok sağlam olmasa da yıkılmaz diye bir durum yok.uzmanlar bunun beklenen bir durum olduğunu söylüyor ve ekliyorlar: binalar zayıfsa sert zeminler, yumuşak zeminlerden daha fazla tehlike yaratıyor. bunu da kahramanmaraş depreminde açıkça gördük. sağlam olmayan binalar, zemin sıvılaşması sebebiyle gömülmüş ya da devrilmemek kaydıyla yan yatmış ve depremin enerjisini daha iyi sönümlemişler. sert zeminlerde ise sağlam yapılmamış binaların affı olmuyor. direkt pasta şeklinde çöküyorlar. eğer binanız sağlam değilse bulunduğu zeminin sert olması daha büyük tehlike oluşturuyor. bunu neden söylüyorum? depremden sonra bazı kesimlerde "bizim evin zemini sağlam" rahatlığı türedi. fakat son deprem bize şunu anlatıyor: "bizim bina yapılırken başındaydık, temelden kamyon kamyon taş çıkardılar" tarzındaki söylemlerin bir geçerliliği yok. her şeyden önce, yapının yönetmeliklere uygun olması şart.