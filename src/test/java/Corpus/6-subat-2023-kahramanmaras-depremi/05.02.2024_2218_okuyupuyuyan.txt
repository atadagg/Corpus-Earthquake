belki bir filmde bile hayal edilemeyecek kadar ağır dramların, trajik anların, acı deneyimlerin, büyük hayal kırıklıklarının yaşandığı, çaresizliğin altında nefessiz şekilde yaşama tutunmaya çalışılan, bir yandan insan olmaya yakışmayan türlü davranışlara şahitlik edilen, bilimden uzak cahilliğe yakın olmanın bedelinin masum insanlar tarafından en acı şekilde ödendiği felakete dönüşen doğa olayı."allah bir daha yaşatmasın" temennisi kadar gerçeklerden uzak bir temenni yerine, yaşaması kaçınılmaz olan gelecekteki doğa olaylarında kentlerimiz için neler yapmalıyız, ne önlemler almalıyız, nasıl ekiplere bizi yönetme hakkını vermeliyiz, ülkeyi kimlere emanet etmeliyiz gibi sorular sorup cevapları hayata geçirmek çok daha işe yarar olacaktır.insan eliyle sebep olunmuş bu felakete allah tarafından takdir edilmiş bir afet olarak bakıp, ölenlerin şehit olduğuna inanıldığı sürece daha çok acılar yaşanacaktır.asıl temenniniz "allah akıl ve fikir versin" olmalı ki bu trajedinin tekrarları yaşanmasın, doğa olayları afete dönüşmesin.giden canlar geri gelmeyecek, kimsenin hayatı eskisi gibi olmayacak, kalanlar için hayat sadece günün başlaması bitmesi şeklinde bir tekrardan ibaret olacak, minicik çocuklar ailesiz şekilde hayatta kalmaya çalışacak, uzuvlarını kaybetmiş insanlar tekrar sağlam olamayacak, sebep olanlar ceza almayacak. deprem sonrasındaki insanlık dışı kararlar ile daha fazla can yakan yöneticiler yine seçilecek. başta depremzedelere ve aklı başında olan, fikir sahibi, farkındalığı yüksek, yardımsever tüm diğer iyi insanlara bol sabır ve hayatta kalma mücadelelerinde güç diliyorum.