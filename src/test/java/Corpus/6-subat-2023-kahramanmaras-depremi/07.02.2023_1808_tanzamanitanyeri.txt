maalesef devlet kadrolarındaki liyakatsizliğin ve devletin plansızlığının yüzümüze çarptığı bir deprem oldu.ülkenin neresinde fay hattı var, nerede deprem beklentisi var biliniyorken bu konuda hiçbir afet planlaması yapılmamış görünüyor.hangi bölgede hangi şiddette deprem olursa neler yapılmalıdır başlığı altında kimlerin nerede görevlendirileceği, hangi kurumların ne yapacağı önceden belirlenmiş olmalıydı. bunlar zor işler değil. deprem beklenen bölgede, çadır, su ve bozulmayacak gıdaların, battaniye vb. ürünlerin depolarda tutulması gerekiyor. sadece devlet kadrolarıyla değil, özel kuruluşlarla da anlaşıp stok tutulabilir. hangi firma hangi ürünü gönderecek bunlar belirlenebilir. doğal afetlerde kimin ne yapacağı bilinmezse, plansızlık varsa, ortaya işte böyle acı tablolar çıkıyor. maalesef ders almıyoruz.depremin ilk anlarından itibaren asker ve polis sevk edilmeliyken bunu da depremin üzerinden 36 saat geçmişken yapıyoruz. bunların sebebi plansızlık. türkiye cumhuriyeti'nin imkânları bu afetlerle başa çıkabilecek kadar zengin ancak plansızlık, liyakatsizlik, rantçılık... işte bunlar bu kadar kayıp vermemize neden olan basit başlıklar...