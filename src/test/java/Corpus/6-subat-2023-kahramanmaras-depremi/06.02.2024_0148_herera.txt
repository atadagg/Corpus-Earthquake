ölüme teslim olduğumuz ama en azından acısız olmasını dilediğimiz deprem. bir dakikadan daha uzun süre muazzam bir gürültü ve sarsıntının; aynı zamanda uykudan uyanmış olmanın verdiği sersemliğin ve sevdiklerinizi kaybetme korkusunun, acının, çaresizliğin en uç noktalarını yaşatan bir felaketti. dediğim gibi, sallantı devam ederken zaten biteceğini sanmıyordum ve öleceğimizden emindim. o an istediğim tek şey: ailemin, kardeşlerimin acı çekmemesiydi. neyse ki hiçbirine bir şey olmadı, şükürler olsun. 1 gün içinde 3 defa ölmekten kurtulduk, saniyelerle… şanslıymışız. bazıları değildi. acı çekmeden ölenler için diyecek sözüm yok. ama acı içinde kıvranarak öldü binlerce insan. soğuktan donarak öldü. betonlar arasında ezildiğini hissederek öldü, nefessiz kalarak öldü. işte bunun için çok utanıyorum. bir yandan buruk bir sevinç, şükran taşıyorken; diğer taraftan hayatta olduğum için kendimden utandığım aylar geçirdim. ben, hayatta olduğum için utanırken bazıları da bu acıyla dalga geçti. yakınlarını kaybetmiş insanların yüzüne bakıp pişmiş kelle gibi sırıtan vali gördü bu gözler. depremzede vatandaş konuşmaya başladığında mikrofonu çekip vatandaşı susturan muhabir gördü. kurtarma çalışmasına başlamak için önce kameraların gelmesini bekleyen afad ekipleri gördü. çadırları fahiş fiyatlara satan kızılay gördü. daha çok şey gördü de yazmak istemiyorum artık. ailenizin, dostlarınızın, sevdiklerinizin kıymetini bilin. birkaç saniyede her şey değişebiliyor, acı yoldan öğrendik. arayın, sorun, mesaj atın. değer verdiğinizi hissettirin. hata yapmışsanız özür dileyin. kırıldıysanız söyleyin, sitem edin. ertelemeyin. aksi halde bir daha buna fırsatınız olmayabilir. ruhum zaten allak bullaktı, o lanetli günden sonra iyice paramparça oldum. ama hiçbir şeyi ertelemiyorum artık. sevdiğim insanlara daha sıkı bağlanmayı öğrendim. ve benden pek de beklenecek bir şey değildi ama şükretmeyi öğrendim. acısı olan bütün insanların acısını yürekten paylaşıyorum. elimden çok bir şey gelmese de tüm kalbim ve benliğim sizinle. çünkü çok iyi anlıyorum. ramak kalmıştı… ailemi kaybetme korkusunu ve acısını peşin peşin tam olarak 3 defa yaşadım. zınk diye, beynimin içine çakılırcasına, en şiddetli haliyle yaşadım.