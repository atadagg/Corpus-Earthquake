bünyede yer yer kendini hatırlatan 2. dereceden ufak travmalara sebep olmuş felaket.8 şubat'ta bölgeye izmir'den giden yardım ekibinin parçası olarak gidip 10 gün kadar çalışmalara katıldım. genellikle antakya-samandağ bölgelerinde yardım dağıtma, yabancı ekiplere tercüme desteği, köylere ilaç götürme gibi konularda yardımcı oldum.unutmayacağım şeylerden biri hatay halkının bunca felakete rağmen dirayetli duruşudur. yardım dağıtan bizdik ama nereye gitsek ikramda bulunmaya çalıştılar. doğrusu biz de 10 gün ağzımıza sıcak yemek koyamadığımız için sıcak çorba teklifleri cazip geliyordu. 10 gün toz, toprak içinde arabada uyuyarak, oradan oraya koşturduk. 10 gün içinde şunu fark ettim, bizim 40 kere girip çıktığımız samandağ bölgesinde ben 1 tane kızılay logosu görmedim. 7. günde aracımızda çakar olmasına rağmen yağmacılara denk gelip tehlike atlattık. polislere bile yer yer biz erzak verdik, adamların altında ekip aracı yoktu yürüye yürüye asayişi sağlamaya çalışıyorlardı. hırsız görürseniz şu numarayı arayın hemen gelelim dediler. sonra bir şey daha eklediler ama yazarsam başım belaya girer. ilk yerleştiğimiz kamp bölgesinde afad deposu vardı, yarısı yıkılmıştı insanın inanası gelmiyor. binlerce insanın affedersin sıçacak yeri bile yoktu 3 gün sonra pislikten geçilmediği için alanı karantinaya aldılar biz de zaten başka bir bölgeye taşındık. antakya samandağ arasını 6 saatte gidebiliyorduk hayatımda böyle bir kaos, böyle bir trafik görmedim. ambulans seslerinden ve tozdan duyma kaybı yaşadım döndükten sonra bir de temizlettim kulakları anca kendine geldi. millet kendi elleri ile çıkarttığı yakınlarının ölü bedenlerini halılara sarmış aracına yüklemiş gömeceği yere götürmeye çalışıyordu ama trafik sebebi ile bir yere gidemiyor, aracında cesetle oturuyorlardı. yemek molası için bir kaldırma çöküyorsun 5 metre ileride torbaya koyulmuş cesetleri görüp yemek de yiyemiyorsun.hiç unutmayacağım şeylerden biri de üst üste 3 maske takarak yürüyor olsam da devasa caddelerin ceset kokuyor olmasıydı. 14 şubat sevgililer gününü yakınlarını enkaz yanında bekleyen insanlara ve ekiplere ceset torbası dağıtarak geçirdim. depremin üzerinden 1 hafta geçmişti ama insanlar hala aç, soğuk, bitkin bir şekilde enkaz başında yakınlarının cesetini alıp gömebilmek için bekliyordu. 10. gün artık yorulanlar enkaz başına not bırakıp içeride yakınımız var bulunması halinde şu numarayı arayınız diyip gitmişlerdi.devasa boyutuna rağmen bu kadar kolay unutulması orada bulunan biri olarak bana ekstra koyuyor açıkçası. bir de yerel halkın hislerini tahmin edemiyorum.