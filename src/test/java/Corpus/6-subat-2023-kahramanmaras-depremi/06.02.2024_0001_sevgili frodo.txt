bizlerde derin yaraları bırakan depremdir. kahramanmaraş onikişubat'ta o gece evimde yatakta uzanıyordum. sessiz, sakin bir geceydi. hava buz gibiydi. hafif yağmur yağıyordu. depremden hemen önce alttan güm diye bir ses geldi. ya üst katlarda tüp patladı ya da yoldan geçen araba direğe girdi diye düşündüm. sonra birden çılgınlar gibi sallanmaya başladık. burada şaşırdığım şey şuydu, yani bunu birçok deprem görmüş biri olarak söylüyorum, aniden şiddetle sallanmaya başladık. bunu şöyle izah edeyim hani bir arabaya biniyorsunuz kontağı çalıştırdığınız anda o arabanın hızının 300 olduğunu düşünün. genelde deprem yavaş yavaş başlar sonra hızlanır. bu deprem tamamen hızlıydı. bir de bu depremin bu kadar yıkıcı olmasının baş sebebi depremin dört bir yandan sallamasıydı. hem yeri hoplatıyor, hem sağ sol, hem yukarı aşağı. üst katlarda ve benim mutfakta bütün tabakların aşağıya indiğini duyuyordum. bir de bu deprem sırasında ben evde yalnızdım. bu yalnızlıkta gerçekten beni çok korkuttu. elektrikler kesildi ve çılgınlar gibi sallanıyorduk. aman allah'ım hayatımın hiçbir döneminde ben o kadar ölümle burun buruna gelmemiştim. hayatımda hiç o kadar korkmamıştım. bu deprem sırasında ben uykudan uyanmadım. bilincim açıktı ve depremi baştan sona net bir şekilde hissederek yaşadım. deprem durmak bilmedi. sinirden ağlamaya başlamıştım. daha sonra evin hafiften yana yattığını hissettim. o an aklıma geldi dedim ki kolonlar gitti. tam da düşündüğüm gibi oldu zaten evin kolonları paramparçaydı. o ev ben içerideyken nasıl yıkılmadı hala şaşırıyorum. yani kolonların boşta olduğu bir bina düşünün. insanın takdiri gelmiyorsa allah öldürmüyormuş bunu orada öğrendim. şunu da söylemek istiyorum bu deprem gerçekten ölümü yanına alarak gelmişti. bu deprem gerçekten yıkmak için gelmişti, yok etmek için gelmişti. zaten deprem sonrasında hasarsız bina çok az, çoğunluğu orta hasarlı, ağır hasarlı, yıkılan binalar. depremin o ilk şiddeti durdu kendimi bir anda sokağa attım. yani düşünün öyle bir deprem oluyor ki çelik kapı kırılıyor arkadaşlar. çelik kapı kırılmış ve sıkışmıştı. kapıya öyle bir saldırdım ki resmen yardım çıktım. şu an aynı kapıyı açamam. dışarı çıktım toprağı ayağımı bastım ve lanet olsun dedim yaşıyorum. orada duygu durum bozukluğu yaşadım. bir yandan ağlamaklı oluyorum, bir yandan gülüyorum. yani düşünün evin içinde ben artık öldüm diyerek gözlerinizi kapatıyorsunuz. hani bunu şey olarak düşünün bir yerde sıkışmışsınız, kaçamıyorsunuz üzerinize saatteki hızı 400 kilometre olan bir tren geliyor. siz de gözlerinizi kapatıyorsunuz ve son yolculuk için kendinizle baş başa kalıyorsunuz. yaşadığım tam olarak buydu. bu deprem yapay mı yoksa doğal bir deprem mi bunun üzerinde çok fazla araştırma yaptım. beni yapay deprem olma düşüncesine sevk eden şey bir anda size elektrik verilmiş gibi sarsıntının başlamasıydı. yani bu kadar bir sarsıntı ve dört bir yandan dengesiz sallanma kesinlikle doğal bir şey değil diye düşündüm. sonra araştırdıkça gerçekler ortaya çıktı. kahramanmaraş sütçü imam üniversitesi'nde öğretim görevlileri zaten bu konuda yazmışlardı. depremin geleceğini adım adım yazmışlardı. beklenen bir deprem yapay ya da doğal fark etmez, bu konuda yetki sahibi olanların suçlu olduğunu gösterir. gerekli tedbirler alınmalıydı. bu depremden sonra psikolojik destek aldım. hala ara ara sinirden ağladığım zamanlar oluyor. biraz duygu durum bozukluğu yaşıyorum. depremde evim yıkıldı. eşyalarım gitti. arabam, iş yerim her şey gitti. yeniden toparlanmak adına yüklü bir borcun altına girdim. bilmiyorum umarım her şey zamanla daha iyi olur. arkadaşlar yaşadığım durumları yazdım. biraz da genel olarak deprem üzerine yazmak istiyorum. biyolojik olarak hayvanlar yaralanırsa hızlanırlar, insanlar ise yavaşlarlar. deprem hayatımızın bir parçası. bundan kaçış yok. sağlam binalar yapabilen bir ülkenin vatandaşları değiliz. bunu yapmaya paramız da yok. tokyo'da yaşasaydık gerekli planlamalar yapılırdı bizim ülkemizde bu tarz şeyler yapılmaz. çoğu insan depreme hiçbir şekilde dayanıklı olmayan binalarda oturuyor. oturuyor çünkü ekonomik durumu daha iyi evlerde oturmaya müsait değil. demem o ki arkadaşlar bazı gerçeklerin farkında olun. bunu niye anlatıyorum? çünkü deprem sırasında insanlar en yakınlarının yanına koşuyorlar onların binalarını yıkılmış olarak gördükleri zaman çıldırıyorlar arabayı yolun ortasında bırakıyorlar enkaza koşuyorlar yol bir anda tıkanıyor. insan acısını bireysel yaşadığı için o sırada araba yolunun ortasında kalmış kalmamış bu o adamın umurunda değil o sadece annesine babasına koşmak istiyor. onları enkazdan çıkarmak istiyor. ama o insanın atladığı bir şey var yolun ortasında araba bıraktığı için bir anda 300 tane 400 tane araba çaresizce bekliyor ve depremden sonra artçı sarsıntılar devam ediyor binaların o arabaların üzerine devrilme ihtimalleri oluyor. yani arkadaşlar insan yaralanırsa biyolojik olarak yavaşlayan bir canlıdır. bunu siz de görmüşsünüzdür kötü bir haber alan insan olduğu yere çöker. biliyorum bu çok zor bir durum ama ne olursa olsun insan diğer insanları da düşünmek zorundadır. o yüzden diğer insanların hayatına saygı duymak gerekir. deprem sırasında hiçbir şekilde yolları tıkamayın. arabanızı vurun arabanızı sürtün ama mutlaka bir kenara çekmeye çalışın. çünkü o kalabalık içerisinde araba kullananlarda hamile olanlar var. küçük çocuğu olanlar var. gerçekten durumu kötü olan insanlar da var. hastalar var. şu gerçeği unutmayın arkadaşlar; çölü çöl yapan şey sıcaklık değil susuzluktur. tedbir her zaman hayat kurtarır. bunu hem sizin için söylüyorum bunu hem devlet için söylüyorum. deprem toplumsal bir kaos yaratan doğal afettir. deprem bir anda bir şehrin nüfusunun tamamını etkiler yani bir anda 20 milyon insanın kaos yaşadığını düşünün. buna şöyle bir örnek verelim: denizde bir dalganın yıkıcı gücü büyüdükçe dalga daha da çoğalır. dalganın taşıdığı enerji, gerçekte o dalganın yüksekliğinin karesiyle orantılıdır. dolayısıyla bir dalga boyu, 2'ye katlanırsa 4 kat daha güçlü enerjiyle vurur. bir dalga yüksekliği 3 katına çıkarsa, 9 kat daha güçlü vurur. yani arkadaşlar bir deprem 8 şiddetinde oluyorsa bunun toplumdaki yansıması 50 şiddetidir 100 şiddetidir. çünkü işin içinde panik vardır korku vardır tedirginlik vardır. işin içerisinde bir insanın kendi canını kurtarma derdi vardır. bu acımasız bir durumdur. çünkü insan kendini kurtarmak için öyle bir kimliğe bürünüyor ki hiçbir şey umurunda olmuyor. bununla ilgili şöyle bir şey okumuştum arkadaşlar bir insan normal durumda 50 kiloluk bir sandığı kaldıramıyor ama bir yangından kaçırırken 150 kiloluk sandığı kaldırıyor. işte o korku ve panik insanı öyle bir diri tutuyor ki bazı şeyleri sen yapıyorsun ama kendi yaptığının farkında değilsin. yani o panik durumunda elinizden geldiği kadar sakin kalmaya çalışın. bununla beraber kendinizi de her şekilde korumaya çalışın. öncelikle arkadaşlar deprem olduktan sonra bir binadan sağ çıkmakla her şey bitmiyor. asıl yaşam mücadelesi binadan sağ çıktıktan sonra başlıyor. ben bunu gözlemledim. deprem oldu dışarıya çıktım hava buz gibi soğuk. cüzdanı alamadım, gözlüğü alamadım. sadece bir tane montu kapıdan çıkarken kaptığım gibi fırladım. o mont olmasaydı belki donma tehlikesi geçirirdim. arkadaşlar deprem oldu, ben çaresiz bir şekilde ablamın evine koştum. biz dört kardeşiz annem babam küçükken öldü dolayısıyla kardeşler olarak birbirimize çok düşkünüz. ben ablamı sağ görünce tamam dedim kafam artık rahat. eniştenin arabasında bir şey yoktu, onun arabasını kullandık. eğer o araba olmasaydı o gece sabahı edemeyiz diye düşünüyordum. çünkü aşırı soğuktu. buradan çıkardığımız sonuç şu arkadaşlar ne olursa olsun isterse en kötü araba olsun ama mutlaka bir tane araba olsun. araba şart. depremden sonra o araba evin oluyor. deprem olduktan sonra arkadaşlar bizim insanımız aşırı bilinçsiz kim ne yapıyor bilmiyorsun. bakın devlete buradan şunu söylüyorum hiçbir şey yapamıyorsanız insanları bilinçlendirin. depremden sonra ne yapılır bunları anlatın. çünkü depremden sonra siz yoktunuz. depremden sonra hiç kimse yoktu. bir tane güvenlik personeli yoktu. bir tane belediye personeli yoktu. yani arkadaşlar siz depremden sonra tamamen vahşi doğa ile başbaşasınız. insanlar deli gibi araba sürüyor. herkes çıldırmış gibi arabalar birbirine vura vura ilerliyor. arkadan gelip sana vuruyorlar arabadan inemiyorsun o şekilde yoluna devam ediyorsun yani böyle bir kaos ortamını düşünün. depremden sonra açık alana gidebilmek için oluşan trafik arkadaşlar öyle bir kitliyor ki saatlerce bu sefer bekliyorsunuz yolun açılmasını. yani depremden sonra en büyük ihtiyaç açık alandır. ilk büyük depremi yaşadık sonra biz bayağı trafikte takılı kaldık ve binaların yine altındayız ama nasıl korkuyoruz titriyoruz resmen. amacımız sadece açık bir alana gidip oh be diyebilmekti. buradan çıkardığımız sonuç şu kesinlikle ve kesinlikle açık alan şart. yani düşünün kahramanmaraş gibi küçük bir şehirde biz açık alana gidebilmek için canımızı ortaya koyduysak istanbul'da ne olur hesap edin. bununla beraber arkadaşlar gündem oluşturun deprem için açık alanları gösteren tabelalar dikilsin. ok işareti göstersin abi bu yol açık alana gidiyor diye. göstersin çünkü o sırada o şehirde yabancılar da var kim nereye gidiyor bilmiyor. adam arabayı sürüyor karşısına açık alan mı çıkacak, şehir merkezine mi gidiyor bilmiyor. dolayısıyla trafiği bu durum hemen kitliyor. devlet bu konuda gerekli tabela çalışmasını yapmalıdır. bu gerçekten çok ince bir ayrıntı ama o büyük kaostaki karışıklığı anında çözebilecek bir eylem olabilir. bunun harici arkadaşlar depremden sonra çok büyük bir gıda ihtiyacı ortaya çıkıyor. deprem oldu ben depremden birkaç gün sonra bir şeyler yiyebildim. yok arkadaşlar vallahi billahi yok. bir dilim ekmek yok. a101 ve bim yağmalandı ben de gittim çizi falan alabildim. tabii daha sonra ne yediysem parasını götürüp iade ettim. izinsiz bir şey almak istemezdim çünkü ben hayatım boyunca bir insanın bir kuruş parasına dokunmamış insanım ama depremde o çaresizlik insana her şeyi yaptırıyor. bunun harici arkadaşlar mutlaka arabanızda bir tane battaniye olsun. şu bir gerçek deprem olduysa ve depremden sağ kurtulduysanız aracınıza binip şehirden ayrılmaya çalışıyorsanız bu tam bir zulüm oluyor. erkekler ayak üstü tuvaletini gideriyor sorun yok ama kadınlar için bu çok büyük bir sorun. o sırada trafikte beklediğiniz için sıkışıyorsunuz. özellikle kadınlar çok çaresiz kalıyor. benim tavsiyem arabanızda bir tane battaniye olsun. eşiniz, ablanız, kız kardeşiniz, anneniz tuvaleti geldiğinde hemen arabadan inin battaniye ile etrafını tutun işini görsün hemen arabaya geri binin. zaten o sırada araç park etmek gibi bir şey yok. milim milim ilerliyorsunuz ama sürekli gitmek zorunda kalıyorsunuz. bir diğer tavsiyem arkadaşlar ne olursa olsun cebinizde 5 kuruş para olmasın ama arabanızda her zaman yakıtınız full olsun. depremden sonra en büyük işkence işte buydu arkadaşlar. cebimizde paramız var abi yakıt bulamıyoruz. yakıt alamıyoruz arabada donuyoruz. her türlü şeye karşı mutlaka arabanızda depo ful olsun. çünkü deprem olduğu zaman şöyle bir gerçek de var arkadaşlar o şehire bağlanan önemli hatlar çöküyor yani yollar çöküyor kimse o şehre giremiyor. aslında depremde yalnız o kalmamızın bir diğer sebebi de buydu. yani kayseri yolu çöktü. antep yolu çöktü ve biz burada kaderimizle baş başa kaldık. bunun harici arkadaşlar mutlaka ama mutlaka bir tane çanta yapın kendinize kapının yanına koyun. içerisinde bisküvi olsun, su olsun, ıvır zıvır olsun ilaç olsun. özellikle ağrı kesici olsun. çünkü depremden sonra o yoğun baskı ile beraber dayanılmaz bir şekilde başınız ağrıyor. çorap olsun, boxer olsun, bir tane ayakkabı olsun. çünkü benim ayakkabım mesela su aldı. ayağım vıcık vıcık olmuştu yani çok zorlandım. dereceli gözlük kullanan arkadaşlar bir tane yedek bir gözlük alın mutlaka gözlüğünüz çantanızda dursun. çünkü evden gözlüğünüzü alamadığınız zaman çok zorlanıyorsunuz. yani gözünüz görmüyor. ben bu konuda da çok zorlandım. şunu da unutmayın arkadaşlar çantanız ağır olmasın çünkü o sırada ağır olan bir şeyi nakil etmek de çok zor. çadır kampı yapmanın bir gerekliliği yeterinden fazla eşya kullanmamaktır. az ama temel, hayati eşyaları alın. ben önemli olduğum detayları yazmaya çalışıyorum arkadaşlar bir nebze olsun yazdığım şeyler birilerinin hayatına olumlu olarak yansırsa ben bundan mutluluk duyarım çünkü bu dünya gerçekten fani. deprem sonrasında vahşi doğa ile baş başa kalıyorsunuz. en çaresiz en kötü durumunuzda şöyle yapabilirsiniz; doğada karşımıza pek çok bitki ve yemiş çıkar. hangisinin zehirli, hangisinin yenilebilir olduğunu anlamak için şöyle bir yöntem vardır. yemişin suyunu sıkın ve kolunuza sürün. 5 saat bekleyin. 5 saat bilimsel olarak ispatlanmış süredir. 5 saatin sonunda kolunuzda kızarıklık veya kaşıntı yoksa yiyebilirsiniz. hayatta kalmak için her yolu denemek zorundayız. bilgi bilgidir. depremden sonra benim zaten evim yıkıldı. arabam gitti. iş yerim yıkıldı. ben artık bittim ben artık yaşayamam diye düşünmeyin yani bunu düşünmenize zaten arkadaşlar beyniniz izin vermeyecek. nosisepsiyon acının algılanmasıdır. beynin ön singulat korteks bölgesi acıyı algılar ama acılar arasında bir ayrım yapmaz. yani fiziksel ve duygusal acıyı ayırt etmez. ön singulat korteks, kırık bir bacağa da, kırık bir kalbe de aynı şekilde yanıt verir. bu, arkadaşlar beynin kendini sigortalatmasıdır. insanın anlık olarak çıldırmasını engel olabilecek muhteşem bir özelliktir. bu her insanda vardır. depremden sonra zaten sadece suya, yemeğe odaklanıyorsunuz. bunu tamamen beyniniz yapıyor. son olarak allah kimseye böyle bir fekalet yaşatmasın. depremde hayatını kaybeden yurttaşlarımızı rahmetle anıyoruz.