bugün bir şey ararken enkaz altındaki çocuğuyla iletişime geçmiş ve yardım arayan bir adamın videosuna rastladım. 8 ay öncesi.akşam bir arkadaşımızla konuşurken konu yine bir şekilde antakya'ya geldi. içkili kafamla gözlerim doldu. günlük hayatta öyle koşuşturmalarla unutuyoruz, arkaya bir yere atıyoruz bir şekilde. ama bir yere gitmiyor o hüzün, kaybın üzüntüsü.devam edemiyoruz biz. bazen unutur gibi oluyoruz sadece başka bir ipucunun içimizdeki tutulmamış yası uyandırmasına kadar. bu farklı olabilirdi. altınözü gibi depremin hiç etkilemediği bir ilçede konut yapılması yerine konteyner verilmemiş ve her yağmurda çadırlarını su basan insanlara bir çare bulunsaydı. o zaman bir umudumuz olurdu. o zaman dayanışmaya inanabilir ve bu inanca tutunabilirdik. buna da izin vermediler. iyileşmeye yarayacak ne varsa engellediler. iyileşmiyoruz ve o günde takılı kalmış halde yaşıyoruz o yüzden.