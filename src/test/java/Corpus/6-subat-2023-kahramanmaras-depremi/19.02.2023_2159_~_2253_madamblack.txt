evim yıkılmadan beni evsiz bırakan depremdir kahramanmaraş depremi. sektörümden bir firma deprem bölgelerinde 31 marta kadar çalışılmayacağını duyurdu. eğer aynı şeyi şirketim de yaparsa ben buralardan çok uzak bir şehire yerleşiyorum önümüzdeki 2 ay için. başka türlü olmayacak, evime gittiğimde evimin karşısında yıkılan binanın enkazını görerek yaşayamam.evime gidemem. hazır değilim. gram korkum yok ölmekten, biter gider. ama korkarak yaşamak, hatırlayarak yaşamak ölmek gibi. bilmiyorum böyle bir karar çıkar mı? çıkana kadar buradayım, bazen sahada bazen dayımın evindeyim. acaba insanları evinde rahatsız ediyor muyuz diye düşünerek yaşamak da zor. eğer olursa bugün yarın gideceğim. o zamana kadar kalanlar için elimden ne geliyorsa yaptım/yapacağım. insan evinden korkarmış, insan evini sevmezmiş, insan acısını evine sığdıramazmış. bildim. benim oğlumu, annemi, babamı saran kanatlarım yoruldu. tek başıma buraya kadar. bu kadar. gitmek zorundayım. bir süre de olsa ailemi sarıp gitmek zorundayım.