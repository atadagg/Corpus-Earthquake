99 depreminde küçüktüm olayın büyüklüğünü hiç anlayamamıştım. yaz tatiliydi ve evde sadece haberler izleniyordu. tek hatırladığım bu. fakat şu an 1 aydır izlediğim tüm videolar, gördüğüm tüm fotoğraflar, okuduğum tüm haberler gözümün önünden hiç gitmiyor. sürekli diyorum ki, ben bu kadar acı çekiyorsam-bunu dememin sebebi bölgeye olan uzaklığım ve o bölgede herhangi bir yakınımın olmaması- oradaki insanların psikolojisini hiç düşünemiyorum. ciddi anlamda tahayyül bile edemiyorum. hele o karda, soğukta enkaz altında kalıp yardım bekleyen insanları… aman allahım nasıl büyük bir çaresizliktir. özellikle çocuklar söz konusu olunca kendimi kaybetmemek için resmen kendi kendime konuyu değiştirmeye çalışıyorum sonra utanıyorum bunu yaptığım için. binlerce insan evladını, binlerce çocuk da ailesini kaybetti göçük altında. benim üzüntüm ne ki! sonra gaddar siyasetçileri görüyorum. o kadar acının içinde hala nasıl bencil, nasıl umursamaz olabildiklerine şaşırıyorum. coğrafya gerçekten kadermiş. cümlenin gerçek anlamı bu muydu emin değilim ama ülke olarak resmen birilerinin bitmeyen hırsları yüzünden yok oluyoruz. lanet olsun dicem olmuyor da! bu vicdansızlara bişey olmuyor, olan hep garibana oluyor. inandığın bir tanrın yoksa bile azıcık vicdanınız olsun be!! bir ay geçmiş hala çadır, su diye yalvarmak zorunda kalıyor insanlar. ilk günkü arama-kurtarma rezaletine hiç girmek istemiyorum zaten bari şimdi bişeyleri düzgün yapsalardı. üstelik bir de saçma sapan politik haberlerle gündem değişiyor. artık bu ülkeye dair umutlarım tükenmeye başladı. umarım ben yanılırım. umarım bir daha böyle bir acı yaşamayız.