arkasında ben dahil yaşayan binlerce ölü bırakmış deprem.çocukluğuma dair hiçbir fotoğraf, eşya, somut bir şey yok artık hayatımda. hepsi enkazda hiçliğe karıştı. sanki hiç yaşamamışım gibi. bir yıldır anti depresanlarla yaşıyorum. depremin acısı yetmezmiş gibi değer verdiğim her şeyi birer birer yitirdiğim bir yıldı. hayat bana şaka üstüne şaka yapmaya devam etti. kabus bitmedi. kime ne kötülük ettim de bütün bu acıları yaşadım diye çok düşündüm. ölmeyi çok istedim. çok içtim. 7/24 illegal-legal şeylerle uyuşturdum acımı. sonra bir kedim oldu. benim hiç çocuğum olmadı. ama onun sayesinde anne oldum. şimdi o da anne olacak. karnını okşayınca yavrularının hareketlerini hissedip azıcık da olsa yaşadığımı hatırlıyorum. o olmasaydı nasıl yaşardım... nasıl unuturdum gördüğüm onca ölü çocukları, insanları, kıyameti, yıkımı... battaniyeye sarılmış kaldırımdaki mosmor bedenlerini izlemek zorunda kalarak geçirdiğim günleri.aklımı, kalbimi, ruhumu enkazlarla uğurladım...