inanın bu millet kendini daha önce hiç bu kadar yalnız hissetmemişti. milyonlarca kişilik bir yalnızlık bu, tarifi imkansız.her türlü sosyal mecradan yardım çığlıkları yükseliyor, iki tane çok şiddetli depremin ardından günlerce hayatta kalmayı başarabilmiş insanlara hâlâ yardım gitmiyor. dünyanın bir ucundan ekipler geliyor, aynı dili konuşmadığımız insanlar bizlere ulaşıyor, biz kendimize ulaşamıyoruz. bir ülke düşünün ki afetlerde halkı devletten daha çabuk organize oluyor, bir ülke düşünün ki sanatçısı, youtuber'ı devlet kurumlarından daha güvenilir görülüyor, bir ülke düşünün ki binlerce insanın ölümüne göz göre göre yol açan şahıslar hiç utanmadan "şöyle yardım ettik, böyle ulaştık" diye yalan söylemeye devam edebiliyor. düşüncesi bile korkunç ama kötü bir haberim var, bu ülke maalesef gerçek. ve bunca zamandır çekindiğimiz hiçbir "dış güç", iç güçlerimizin verdiği kadar zararı veremedi bize.10 ilimiz mezar oldu. insanların hayatları, umutları, hayalleri uçsuz bucaksız bir mezar oldu. bu düzen böyle giderse ülkemiz kocaman bir mezarlık olacak.yapmayın, böyle gitmesin. unutmayın bu afeti, unutmayın bu yaşananları, sakın unutturmayın.