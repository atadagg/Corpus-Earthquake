ruhumun ve bu ülkeye olan inancımın öldüğü depremdir. ciddi ciddi intiharı düşündüğüm bir yaz geçirdim, bir yakınımı veya tanıdığımı kaybetmiş de değilim. ailem deprem bölgesinde bile yaşamıyor zaten. gönüllü olarak katıldım. hayatıma devam edemiyorum bir süredir, tutkularım öldü gitti, alkol daha fazla yer tutuyor hayatımda, daha çok yalnızlığı seviyorum. bizler bu hallere gelmişken, her şeyini kaybetmiş insanlar ne haldeler, inanın o insanları düşündükçe saçlarım tel tel dökülüyor. 1 yıldır allah'ın tek bir günü bile hatay' ı düşünmeden geçirmedim. yıldönümü geliyor, yine drone görüntüleri, acılı müzikler, ajitasyon sever muhabirler, birkaç vakfın şovu, sosyal medyada bir günlük paylaşımlar ve geriye kocaman bir sessizlik kalacak. daha uzun şeyler, daha köklü şeyler yazmaya lüzum yok, keşke ağlayıp rahatlayabilseydim, 1 sene nasıl geçti hala anlayamıyorum, daha dün gibi. özellikle artık antakya'ya gidecek cesareti kendimde bulamıyorum. gidenlerin yanına tez zamanda bütün dünya olarak gideriz umarım. iyi geceler.edit: mesajlara dönmedim kusura bakmayın, terapiye başlamak niyetindeyim. bazı şeyleri düzene sokup gerçek bir iki insana dokunmak niyetindeyim. büyük lafların değil, küçük icraatlerin gücünü benimsemiş bir insanım, size de bunu tavsiye ederim. önce kendinize faydanız olacak, sonra başkasına.