aklımda bir sahne var. burada tekrar paylaşamayacağım. korkarım yüreğim el vermez. küçük bir kız çocuğu enkazdan çıkmış, bir adamın kucağında, şok halinde. adam yardım edeceği yerde video çekmenin peşinde. sonra haber geliyor ki kızcağız iç kanamadan hayatını kaybetmiş.videoyu gördüğümde işyerindeydim. keşke görmese miydim, bilmiyorum. kapımı kilitledim, hayvanlar gibi böğüre böğüre saatlerce ağladım.17 ağustos depremini gölcük'te yaşamış, amcasını, yengesini depremde kaybetmiş bir çocuk olarak o dönem bu kadar ciğerimin yandığını hatırlamıyorum.o videoyu gördüğüm gün ben öldüm sanırım. bu ülke, ülkenin insanları benim için öldü. ne olduğunu bilmiyorum ama artık aynı insan değilim. bir kızım var, sanırım benzer yaşta olsalar gerek. o güne kadar çocuklarına sahip çıkan bir ülke olduğumuza inanıyordum. başınıza bir şey gelse, birileri çocuğunuza zarar verilmesine izin vermez sanıyordum. ailesinin yerine kendimi mi koydum, o kızın yerine kızımı mı koydum bilmiyorum. tek bildiğim türk insanı ne böyle yaşamayı, ne de böyle ölmeyi hak etmiyor.