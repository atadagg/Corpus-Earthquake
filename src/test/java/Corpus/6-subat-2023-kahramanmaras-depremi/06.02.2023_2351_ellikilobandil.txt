sessizce olan biteni seyrediyoruz. yaşanan her felakette elimiz kolumuz bağlı bekliyoruz. devlet babanın enkazdakileri kurtarmasını bekliyoruz ancak devletimiz itibarı zedelenmesin, aciz gösterilmesin diye enkazlara bile yaklaştırmıyor kimseyi. bunca insan göçük altında. kaç milyon vatandaş dışarda. soruyorum ben devlet büyüklerine, ben şimdi bir vatandaş olarak ne yapabilirim? kan bağışımı yaptım maddi yardımımı yaptım evimdeki tek battaniyeyi de yolladım. peki bunlar gerçekten bu ihtiyaç sahibi insanlara ne zaman ulaşacak? ya da ulaşacak mı? sizin açınızdan her şey sayı mı? küçücük yavrular nice insanlar şu an son nefesini vermek üzere. deprem olduğu anda; aman halkı paniğe sokmayalım diye mi hafif gösterdiniz televizyonlarda olan biteni? neden sadece aynı binaların enkazlarını çekiyorsunuz? 5bine yakın yıkılan bina var. medya sadece 3-4 tane belli binanın etrafında. geri kalan yerlerde neler oluyor? neden öğrenemiyoruz. olayın ilk saatlerinde seferberlik ve ohal ilan edilip tüm çevre illerden iş makineleri vinçler personeller hızlıca neden gönderilmedi. neden saatlerce kendi imkanlarıyla çıkmaya çalıştı insanlar ve hala çalışıyorlar? biz neden bu haldeyiz allah aşkına biri açıklasın da bilelim. içimiz yanıyor. kaç km uzaktayız ama yüreğimiz kanıyor uyuyamıyoruz. bizim neden her vatandaşını el üstünde tutan bir devletimiz yok?