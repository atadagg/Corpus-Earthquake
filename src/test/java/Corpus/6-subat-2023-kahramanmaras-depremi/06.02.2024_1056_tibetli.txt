üzerinden bir yıl geçti… aklıma geldikçe hala ruhum daralıyor…o gün girilen yüzlerce yardım çığlıklı entryinin hepsini okudum, hem twitter’dan hem whatsapp’tan yüzlerce mesaj geldi. deprem bölgesinden uzakta olsak da elimizden ne geliyorsa var gücümüzle yapmaya çalıştık, olmuyorsa da çabaladık. ancak çaresizliğin ne demek olduğunu o gün tekrar anladım ve iliklerime kadar hissettim. ekside de sürekli yazıldı, önemli olan daha sonrası diye! geldi çattı ve bu korkunç felaketin üstünden tam bir yıl geçti. bu geçen süre zarfında acılarımızın daha da katlanmaması, insanoğlunun eliyle yapılan yapıların daha da güvenli hale getirilmesi ve daha doğrusu yaralarımızı ne kadar sardık, geleceğimiz için ne yaptık, ne dersler çıkardık? evet insan unutan bir varlıktır. bu bizim bir nebze acizliğimizi ve günü kurtarma üzerine yaşadığımızı gösteren de bir husus. ancak yaşananlar dolayısıyla tarih bunları her daim kaydeder ve gün gelir bizler unutsak bile o unutmaz, acı gerçekleri bir biryüzümüze çarpar! işte o zaman acılarımızla tekrar tekrar yüzleşmek zorunda kalırız ama şu soru peşimizi hiçbir zaman bırakmaz, biz ne yaptık?dün tv’de depremzede bir teyze vardı, içli içli ağlıyordu, röportajında bir söz söyledi, “duygu sömürüsü yapmıyorum” diye. orada bir kez daha kahroldum, allah bizi kahretsin dedim. allah bir daha devletimize ve milletimize böyle acılar yaşatmasın. hayatını kaybeden vatandaşlarımıza allah’tan rahmet ve yakınlarına da sabırlar dilerim. tarihten ve acılarımızdan ders almak dileğiyle…