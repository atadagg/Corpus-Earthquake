bir sürü yazı okudum burada ailesini kaybedenler, evi yıkılanlar, hayatta bir başına çaresiz kalanlar hepinizi okudum ve acınızı paylaştım..kendime yaşadıklarımı yazmak istediğimde hep "buraya bunları yazmayı hak etmiyorsun" dedim. sanki evim yıkılsa ailemden ölenler olsa yazmam doğru olurmuş gibi pişmanlık içerisindeyim..üniversite arkadaşımı kaybettim maraş'ta. en son temmuz ayında telefon etmişti, iş konusunda adana'da iş aradığını yardımcı olmamı istemişti. mesleki olarak iş bulmanın zorlaştığını eğer teklif geliyorsa bir yerden tereddütsüz kabul etmesini söylemiştim.. ne oldu biliyor musunuz sözümü dinledi ve maraş'ta işe başlamıştı..aile dostumuz olan bir aileyi kaybettik, 13 katlı binanın 8. katındalardı, enkaz başında yakınlarından birinin söylediğini net hatırlıyorum "abim iri yarıdır güçlüdür kurtulur buradan enkazdan ama oğlunda astım var " diye ağlaya ağlaya bekledi 5 gün enkaz başında.. cenazeleri farklı günlerde çıkarılmıştı bir başka yakınları "bugün kız kardeşimi gömdüm, yeğenlerimi nasıl gömeyim " diye ağladılar.hataya arkadaşlarına tatile giden bir aile dostumuz ve sevgilisi tatilde yakalandılar depreme.. ablasının yazdığı hala aklımda "birbirlerine sarılmış şekilde kolonun altında bulundular"..en son 2018 yılında kuzenimin düğününde karşılaştığım bir astsubay abimiz vardı. dayımın oğlununun, dayısının oğluydu. deprem anında üstünde askeri montla merdivenden inerken malatya'da enkaz altında şehit oldu.. terör bölgelerinde askerlik yapan adamı belkide hiç aklına gelmeyecek bir deprem aldı canını..dayımın eşinin kardeşi dört kişilik tüm aile iskenderunda enkaz altında kaldılar. kurtulurlar umuduyla bekledik ama nafile..teyzemin kayınvalidesi sürekli başına buyruk takılan kuzenlerimin huysuz babaanneleri sürekli istanbul'a gitmemek için direten evim yurdum burası gitmem diyen kadın enkaz altında iskenderunda can verdi...bunları niye yazıyorum çünkü çok yakınımda olmasa da uzaktan da birilerini arkadaşlarımı dostlarımı aile bireylerini kaybettim... psikolojik olarak hiç iyi değilim.. adana'da 14 katlı binanın 4. katında oturuyorum, deprem gününe kadar üstümde 10 kat daha yapı olduğunu düşünmemiştim hiç. deprem günü annem köydeydi, kız kardeşim ile ben evde yakalandık depreme.. sabah sallanmaya başladığında rüyada olduğumu zannetim, uyanırım nasılsa diye beklerken kız kardeşimin ağlayarak yanıma gelmesiyle farkına vardım her şeyin.. durur nasıl olsa sakin ol geçer diye yanımda beklettim, deprem dediğin nedir ki en fazla 20-30 saniye sürerdi ama durmadı en az bir dakika dinmesini bekledim son 20 saniye deprem öyle bir şiddetlendiki binanın çatır çutur ses çıkardığını net duydum, ev mi yıkılıyor diye kız kardeşime döndüm ağlak gözle bana baktı kaçalım aşağı inelim diye koşar ayak dış kapıya yöneldi anında elinden tuttum durdurdum öleceksin, yıkılacaksa bina merdivendeyken değil burada yıkılsın dedim. ölüme en çok yaklaştığım andı o an. depremin durmasıyla aşağı inmemiz feryatları herkesin ne yapacağını bilmediği gözlerindeki korku aşırı yağan dinmeyen bir yağmur tam bir kaos ortamı hakimdiailemdekilere ulaşabildiklerimize iyi olduğumuzu bilgilendirdim, komşularımızı yakındaki semt pazarına yönlendirdim en güvenli yer orası ve metro durağının boş park sahası diyerek metronun olduğu kısma sığındık.. 50 metre önümdeki binanın yıkıldığını o gece görmedim sanki ben kurtulunca tüm adana'nın kurtulduğunu zannetmiştim.. ankaradaki ablamız mesaj sesine uyanınca şok geçirdi merkez üssünün maraş olduğunu öğrenince adana böyle hissettiyse maraş yerle bir oldu dedim ve tam düşündüğüm gibi oldu bir şehir ve etrafındaki şehirler yerle bir oldu..tam 1 ay evden uzakta farklı şehirlerde farklı insanlarda kaldık, hiç tahmin etmediğim insanlardan ilgi ve yardımı gördüm, hiç tahmin etmediğim insanlardan ise yardımsızlığı ilgisizliği gördüm. bu deprem bana gerçek dostların kimler olduğunu gerçek ailenin kimler olduğunu gösterdi.şimdi binamız az hasarlı olsa da eski düzenimize döndük ve yaşamaya devam ediyoruz.. hemen 50 metre yakınımdaki binanın çöktüğünü insanların öldüğünü bilmek, enkaz kaldırıldıktan sonra her oradan geçtiğimde oradaki boşluğu görmem sürekli psikolojimi etkiliyor. hemen binamızın yanındaki 2 binanın orta hasarlı az ötedeki bir binanın ağır hasarlı olması, yakın tarihlerde yıkılmaya başlanacağını bilmek, her gün gördüğüm selam verdiğim insanların artık orada olmayacağını bilmek... depremden en az etkilenen insanım ama beni hiç bu kadar etkileyeceğini tahmin etmemiştim..artık ben dahil milyonlarca insan deprem öncesi ve deprem sonrası olarak adlandıracağımız yeni bir döneme girdik... hepimize geçmiş olsun..