dün bütün günüm anne babasını kaybetmiş yakın bir arkadaşım ve evladını, kardeşlerini kaybetmiş yakınlarım ile geçti. böyle bir acı, böyle bir çaresizlik, böyle bir yalnızlık, böyle bir dehşet olamaz.insanların tesellileri, yakınlarının naaşlarına ulaşmış ve tek parça bulmuş olmaları. düşünün bu bir teselli... ya da baştan beri ses gelmemesi, bu da bir başka teselli. çünkü hepsi enkazların altından günlerce gelen, zaman içinde zayıflayan, sonra susan o sesleri duymuş. o seslerin bazıları yine tanıdıkları, akrabaları imiş.kaldırılan enkazlardan çıkan, üstüne taş düşmemiş, sapasağlam, birbirine sarılmış anne çocuklar, eşler, kardeşler görmüşler. enkazdan anasını babasını çocuğunu parça parça toplayanlar görmüşler. yüzlerce battaniyeyi açıp anasının babasının, evladının cesedini arayanları görmüşler. evladı enkazda kalan babanın kalp krizi geçirip oracıkta öldüğünü görmüşler.soğukta, karanlıkta, yağmurun altında enkazlardan gelen sesler dışında ses yokmuş, kimse yokmuş. o dehşetli yalnızlıkta ölüler, ölmek üzere olanlar ve yardım isteyenlerle başbaşalarmış kurtulanlar ve yakınlarını kurtarmaya gidenler. mutfaklarının dolap kapaklarını yakıp ısınmaya çalışmışlar. yemek pişen, ailecek yemek yenilen mutfaklarının...29 yaşında, daha üç ay önce evlendirdiği evladını kaybeden yakınım, o karanlıkta soğukta enkazdan çıkabilen çocuklara ne oldu, nereye gittiler, yapayalnız ne yaptılar diye düşünüyordu hâlâ...bunları yazıyorum çünkü bunlar unutulmamalı. yok meral öyle demiş, yok başkan adayı şuymuş derken de bunlar unutulmamalı; oy verirken de bunlar unutulmamalı; seçilen kim olursa olsun bu felaketin sonrasıyla ilgili ne yaptığı unutulmamalı; bu yaşananların sadece bir doğa olayı olmadığı unutulmamalı; bunların hesabının sorulması gerektiği unutulmamalı.bunları ölene dek unutmayalım diye yazıyorum.edit: (bkz: 2023 buyuk guneydogu depremi taniklari)(bkz: 8 mart cicek yerine kadin pedi)