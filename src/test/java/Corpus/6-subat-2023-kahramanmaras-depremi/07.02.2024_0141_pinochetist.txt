uyumuyordum…ilk andan beri her şeyin tam farkındaydım. önce yavaş yavaş sallamaya başladı. bunun bir deprem olduğunu anlamıştım ama bulunduğum yer birinci dereceden deprem bölgesi değildi ve bulunduğum binaya da güveniyordum. “geçer” diye düşündüm. sağ tarafıma yatmış vaziyetteydim ve beklemekten başka yapacak bir şey yoktu; 11. katta olduğum için kaçma imkanı yoktu. zaten yataktaydım ve yanımda dolap vitrin benzeri bir şey olmadığı için evin içinde de geçebilecek daha güvenli bir yer yoktu. bütün bunları birkaç salisede düşünüyorsunuz ve umarım kimse böyle şeyleri o birkaç salisede düşünmek zorunda kalmaz ama olacak. “geçer” diye düşündükçe daha sert sallamaya başladı, bir türlü geçmiyordu 65 saniye (65 saniye olduğunu sonradan öğrendik) artık bunun çok ciddi ve yıkıcı etkili bir deprem olduğunu anlamıştım ama gene de benim hissettiğim bu sarsıntının başka bir yerdeki esas depremin dalgası olduğunu tahmin ediyordum (gerçekten doğru tahmin etmişim) ve hala sert bir şekilde sallamaya devam ediyordu. derken içerden patır kütür sesler gelmeye başladı. tüm eşyaların devrildiğini düşündüm o an ve işin rengi değişmişti. artık “sanırım yolun sonuna geldik” dedim kendi kendime. geçti. sarsıntı geçmişti ve birkaç saniye tam bir sessizlik oldu, hani filmlerde olur ya esas karakter ölür veya olacak olan olur da sonraki birkaç saniye mutlak sessizlik, işte öyle bir sessizlik. annem içerden adımı sayıklar gibi seslenmeye başladı, kalkıp yanına gittim ışığı açtım (ışık yanıyordu, bu iyiydi demek ki elektrik kesilmemişti ve durum o kadar kötü değil diye düşündüm) ve başka bir yerde çok büyük bir deprem olduğunu, bizim hissettiğimizin bu olduğunu, korkacak bir şey olmadığını söyledim, biraz rahatladı. derken gene sallanmaya başladı bu sefer hemen dolabın yanında kaçtım, iç kapı aralığında beklemeye başladım (bu yanlış bir bilgiymiş) ve gene panik olan anneme, bunun artçı şok olduğunu, ilk dalga yıkmazsa ikincinin de yıkmayacağını (bu da yanlış bir bilgiymiş) söyledim, biraz sakinleşti. ikinci dalga da geçmişti, ilkinkine göre biraz daha hafif ama gene de şiddetli şekilde salladı ve ikisi arası taş çatlasa 5-10 dakika vardı yoktu. bu arada diğer odalara ve mutfağa baktım, devrilen bir eşya yoktu. duyduğum patırtı gürültü mutfak eşyalarının birbirlerine çarpmasıymış. bunun da iyi bir işaret olduğunu demek ki bulunduğum yerde yıkım olmamış olabileceğini düşündüm. (bütün bunlar birkaç dakika içinde oluyor) evet büyük bir deprem olmuştu ve hala hayattaydık. peki ailemiz ne durumdaydı? kim kimi aradı bilmiyorum. önce bir ablamla konuştum iyi olduklarını söyledi sonra diğer ablamla konuştum onlar da iyiydi.başka bir yerde çok büyük ve yıkıcı etkili bir deprem olduğunu, bizim hissettiğimizin bunun dalgası olduğunu, hatları meşgul etmememiz gerektiğini, evden dışarı çıkmalarına gerek olmadığını hızlıca söyleyip kapattım. uzun süredir beklenen kar, o gece hızlı hızlı yağıyordu ve pencereden dışarı baktığımda, henüz nerede olduğunu bilmediğim ama çok da uzak olmaması gerektiğini düşündüğüm, “o” yerde büyük bir felaket halinin olduğunu anladım. bence gereğinden fazla sakindim ve evden çıkmamak hiç iyi fikir değilmiş. bunu henüz bilmiyordum.anne bir süre sakinleştikten sonra geri yattı. yapacak bir şey yoktu. peki esas deprem nerede olmuştu? bu bir kriz anıydı ve kriz anlarında haber almak için sosyal medyaya çok güvenilmezdi. ben de televizyonu açtım ve haber almaya çalıştım. gecenin bir vakti sadece tekrar programlar vardı ve altyazı geçmeye başladı önce; “deprem- kahraman maraş pazarcık- 7.3 şiddetinde”. ilk bilgiler bunlardı. birkaç dakika belki yarım saat sonra trt “afet koordinasyon merkezi” gibi bir yerden canlı yayına geçti. devlet erkanı kravatsız bir şekilde, bir yerde toplanmışlar, herkes kulaklıkla bir şeyler konuşuyorlardı. fuat oktay ve süleyma soylu oradaydı. rte'nin de gelişmeleri takip ettiği söyleniyordu ekranlarda.birkaç saat haberleri izledim ve twitter'dan da bilgi edinmeye çalıştım ama çok da bir şey bilinmiyordu henüz. bu felaketin 11 ili etkilediğini bilmiyorduk, binlerce canın gittiğini bilmiyorduk. hatay'ın tamamen yok olduğunu bilmiyorduk, daha lokal bir şey sanıyorduk.sabah olunca iş yerine gittim ve herkes gece nasıl sallandıklarını anlatıyordu. tuhaf bir sessizlik vardı şehirde. haberler de daha netleşmeye başlamıştı; gaziantep ve malatya da etkilenmişti depremden.iki yerde de artık çok samimi olmadığım ama hala arada görüştüğüm, iki arkadaşım vardı. düşündüm düşündüm ama arayamadım. bir whatsap grubumuz vardı ve bazı çatlak ve çok önemli olmayan yüzey taşı dökülmesi videosu çekip attım. yaşıyorsa ordan ses verir diye düşündüm ve ses verdi. evet yaşıyordu ve iyiydi ama bazı arkadaşları enkaz altındaymış. grubun diğer elemanları da hayatta olduğuna sevindiler. sanırım onlar da arayamamış. tam öğlen saatinde, iş yerinde tek başıma otururken tekrar şiddetlice sallamaya başladı. bu sefer kendimi hemen dışarı atabildim. beş katlı bina tam karşımda sağa sola iki yanlı gidip geliyordu. yer altımdan kayıyor gibi hissettim ama gene de ayakta durabiliyordum. çevredeki insanlar bağrışarak binalardan kaçışıyorlardı ve ortadalardaki boşluklara toplanıyorlardı. kaçabileceğim iki istikamet vardı ama bir taraftaki bina çok eskiydi ve devrilebilirdi, o tarafa doğru kaçmadım. diğer taraftaki bina daha yeniydi ama sonuçta o tarafa da kaçmadım. belli bir mesefaden tam orta bir yerde durup, tam karşımdaki beş katlı binanın ileri geri gidip gitmesini izledim. bina çok eskiydi ve kolonları ve taşıyıcı duvarları, iş yerlerini büyütmek için tahrip edilmişlerdi, bunu biliyordum. bu sefer kesin devrileceğini düşündüm ve hangi tarafa doğru devrilirse diğer tarafa doğru koşmaya karar verdim. bütün bunları birkaç saniye içinde düşündüm. sanırım 30-40 saniye kadar sürdü sarsıntı ve durdu. devrilen bina yoktu. bunun 7.6 elbistan depremi olduğunu sonradan öğrendik. bütün şehir panik halinde kaçışıyordu. bir yandan lapa lapa kar yağıyordu. bütün yollar tıkanmıştı ve araçlar sadece korna çalıp milim milim ilerliyordu. herkes panik halinde bir yerlerden bir yerlere gidiyordu. hani amerikan kıyamet filmlerinde olur ya; sanki birazdan göktaşı veya nükleer bomba düşecek de şehir boşaltılıyor. aynen öyle bir durum yaşanıyordu ikinci sarsıntıdan sonra. sonraki birkaç gün boyunca nerdeyse şehir aralıksız yavaş yavaş sallandı. bazen başım mı dönüyor veya psikolojik olarak mı öyle hissediyorum acaba diye düşünüyordum ama avizeden sarsıntıyı anlayabiliyordum. o gece abartısız 10-15 dakikaya bir, avize yavaş yavaş sallandı. sonraki birkaç ay da gene arada bir hafif hafif sallandık.