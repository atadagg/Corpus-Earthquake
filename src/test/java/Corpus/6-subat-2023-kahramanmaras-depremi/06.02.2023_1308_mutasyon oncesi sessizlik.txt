ülkemizin her bir vatandaşına geçmiş olsun; yaşamak istemediğimiz ama peşi sıra yaşadığımız felaketlerden biriyle ne yazık ki yine acı bir şekilde yüzleştik.sanıyorum ki şu sonuç çıkıyor; olmuyor beceremiyoruz doğru düzgün yaşamayı. ne caddelerimiz ne sokaklarımız ne evlerimiz; plandan, düzenden, güvenlikten uzak. çarpık kentleşme iliklerimize kadar işlemiş; lüks diye pazarlanan evlerin bile sağlamlığından şüphe ediyoruz. hatta devlet dairelerine ait binalar bile ayakta duramıyor. kısacası doğaya uyum sağlamak, doğayla birlikte yaşamak yerine adeta savaş açmış durumdayız. günden güne umutsuzluğa iten, taşma noktasına geldi dedikçe bir damla daha ekleyen her yeni felaket ne yazık ki hepimizi yordu. pek ümitli olmasam da gelecek umarım daha iyi şeyler getirir.