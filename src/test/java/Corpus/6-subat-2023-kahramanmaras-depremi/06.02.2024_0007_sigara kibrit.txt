bu başlığın ilk 100, 150 entrysine bakın, genelde depremi hisseden şehirlerden arkadaşlar yazmış, depremi yaşayanların önceliği değildi buraya girip bilgi vermek. sarsıntı durunca su şişesinin kapağını açıp da suyu içecek gücüm kalmamıştı. ne oluyor diye buraya girdiğimde en az 20 tane deprem başlığı vardı ve aralarında hatay ve maraş yoktu. genel olarak deprem bölgesi dışında hissedilen şehirlerin adı vardı. bundle'dan gelen bildirimi hatırlıyorum antep merkezli bilmem kaç şiddetinde deprem oldu diye. sonra yoğun bir telefon trafiği başladı herkes sevdiklerinin nasıl olduğunu öğrenmek istedi. dışarı çıktım, yağmur yağıyor, hava buz gibi herkes korku içinde, telefon flaşları, ekran ışıkları, araç farları dışında ışık yoktu. ben hâlâ ne olduğunu anlamıyorum. korkudan eve giremedim. güneş doğup da antep kalesinin surlarının yıkıldığını, yıkılan taşların metrelerce ileri dağıldığını görünce anladım felâketin boyutunu. depremi unutabilirsiniz çok önemli değil, çünkü o kendisini itinayla hatırlatır, kimse onu yok sayamaz, görmezden gelemez. biz bir şeyleri unutmak istemiyoruz derseniz şöyle buyrun;-çadır satanları unutmayın, -bir battaniyeye 15-20 bin lira fiyat biçenleri unutmayın,-deprem bölgesinden ayrılmak isteyenler için bilet fiyatlarını 2-3 katına çıkaranları unutmayın,-deprem bölgesinden kaçan insanlara, 20 liralık çorbayı 160-170 liradan satanları unutmayın,-küçük su şişesini 20 liradan satan mahalle bakkallarını unutmayın,-enkaz altında yardım isteyen kadını arayıp yürüyen canavarları unutmayın,-yardım için deprem bölgesi dışından gelip, tarihi yapıların önünde hatıra fotoğrafı çektirenleri unutmayın, -depremzedeler geliyor nasılsa mecburlar diye kira fiyatlarını artıranları unutmayın, -depreme dayanıklı diye satılıp, ilk depremde mezarlığa dönen binayı unutmayın, -cennetten bir köşe sloganıyla satılıp, sayısız insana cehennemi yaşatan binayı unutmayın,-deprem bölgesine kilometrelerce uzakta, sıcacık evinde oturup, kızılhaç'ın yardımlarına karşı olanları unutmayın,-insanlar, enkaz yığını içinde sevdiklerinin canlı ya da cansız bedenine ulaşmak için kendini paralarken hattına tanımlanan ücretsiz konuşma bilmem kaç gb internet için sevinen insanları unutmayın,-kameralara yansıyanlar arasında hatırladığım a101'i yağmalayan insanları unutmayın,-depremi takip eden 3-4 hafta boyunca buralarda çoğu kredi kartının temassız ödeme özelliği çalışmadı. nedeni ise yağmacılara karşı alınmış önlemmiş.-depremi suriyeli karşıtlığına mâl edenleri unutmayın, gerçi 99 depremini zinaya mâl edenleri unutmadık da ne oldu? -haarp, yer altında nükleer silah patlattılar, ameriga yaptı gibi akla mantığa sığmayan saçma sapan iddialar uyduranları unutmayın,-yıkım x ile görüntülendi, diye iha reklamı yapanları da unutmayın.....allah bir daha yaşatmasın demek isterdim ama allah karışmıyor bu doğa olayına. ancak akıl, bilim, vicdan, denetim ile kurtulabiliriz olası felakelerden. zemin sağlam, bina güvenli değilse dua etmek, görünmez bir kalkan şeklinde koruma sağlamayacak.pencereye konan kuşun, kanat çırparak cama vurup çıkardığı sesle, aklı iki saniyede eriyen bir kardeşiniz. böyle küçük detaylar depremi hatırlatıyor. öyle ki deprem sonrası su, elektrik, doğal gaz 2-20 gün arasında geldi, hem elimde olmayan sebeplerden hem de korkudan günlerce duş alamadım. leş gibi halden kurtulmak için hep aynı parfümü kullandım. o parfümün kokusu beni direkt 6-20 şubat 2023'e ışınlıyor. evime yakın eski bir ev yıkıldı. hâlâ o evin önünden geçerken huzursuz oluyorum. bende, antep merkezde durum böyle. merkez diye belirtiyorum çünkü batıda yer alan iki ilçemiz nurdağı ve islahiye adeta haritadan silindi. görece hafif atlatan yerde durum böyle. hatay, maraş, adıyaman, malatya'da yaşayan, yaşamak zorunda kalan insanlara sabır, metanet ve güç diliyorum.