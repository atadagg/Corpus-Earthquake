depremi merkez üssüde olan kahramanmaraş’ta yaşamış biri olarak daha önce hissettiğim ve yaşadığım depremlere deprem bile diyemeyeceğim. o gece uykudan uyandıran ilk sallama başladığında tvlerde kel başınızı tutarak bir yere sığınma fikri belki de aklınıza gelen son şey olabilir. sadece o beşik gibi sallanan binanın yıkılmaması için yalvardığımı ve bildiğim tüm dualar ile beraber sallantının durması için bağırdığımı hatırlıyorum. öyle bir şiddeti vardı ki soğukkanlı olmak için duygusuz bir insan olmanız gerekiyordu. yaklaşık 80-90 saniye süren deprem son bulduğunda benim için 2. bir hayatın bahşedildiğini ama bir çok insan için ihmaller ışığında enkaz altında kaldığına şahit olmak hayatta kaldığıma şükretmeye utandığım bir anı olarak kaldı. binadan indiğimizde sevdiklerimizin sesini duymak istiyorduk. her gün tonlarca reklam yapan telefon hat şirketleri o gün bize sadece ilk yarım saati uygun görmüşlerdi. o yarım saat içerisinde arayabildiğim herkesi aradım. ondan sonra kaç binliralık telefonlarınızın hiçbir şey ifade etmediği sonsuzluğa doğru gidiyordu. çünkü 112 arayamacak kadar çaresiz bir telefon haline gelmişti. daha sonrası malum her tarafımız enkaz, ölümler, bağırış, çığlıklar. ölene kadar hafızamızın hep bir yanında kötü bir anı olarak her deprem yaşadığımda bu tarihi hatırlatıcak bir iz olarak kaldı.edit; afad’ın pilot şehiri maraş’tı. başta kendi binaları hasar gördü. o günlerde eti puf, kraker için insanların birbirini ezdiğini gördüm. sırf çocuklarının ağzına bir lokma girebilsin diye. gördüklerimi unutmayacağım. belki yaşamayan bir süre sonra unutucak, belki maraş’ta işin kader kısmıyla kendini avutacaklar da unutucak ama ben unutamayacağım.