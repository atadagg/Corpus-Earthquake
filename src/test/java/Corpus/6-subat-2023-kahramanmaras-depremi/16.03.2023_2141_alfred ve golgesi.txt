40 gün oldu. hayatımızdan nasıl geçtiğini bilmediğimiz 40 gün. yıllarca korkunç acılarla boğuşan insanlara destek olan bir ekibimiz vardı. işi türkiye başta olmak üzere dünyada yaşanan tüm insani krizlere destek olmak olan bir kurum. hepimizin hayatında kişisel felaketler vardı. kayıplar, savaşlar, kazalar, depremler. ilk defa kitlesel bir şeyi aynı anda yaşadık. hayatta olanlarimiz bir yandan çalışmaya devam ediyor. son on gündür her gün insani yardım malzemeleri hazırlıyoruz. bir koli ihtiyaç sahiplerine dolarken bir koli sessizce çalışma arkadaşımıza doluyor. kıyıda, köşede sessizce ağlayarak. her şeye rağmen metanetle ihtiyaçları gidermeye çalışarak. her sallantıda aklını kaçırarak. birinci derece kaybı olanlara tek söz edemeyerek. birine sarılıp neye ihtiyacin var demek ne büyük lüksmüş. her şeye ihtiyaç var. ben buradayım demek yetmiyor. baş sağlığınin hiçbir anlamı yok. sağ kalanlar keşke kalmasaydik diyor. yas tutacak vakti bulamayarak yaşamaya devam ediyoruz. kayıplarımıza ağlayacak vaktimiz yok. kendimizi kapatarak acımızı yaşayacak vaktimiz yok. hayatı normal akışında devam edenler için gündem kayboluyor. yerlere yatıp ağlayayım desen bir aileye çadır gitmeyecek belki, belki dönüp umursamayacagimiz bir batteniyenin eksikliği yük olacak vicdanimiza. ne büyük şansmış üzülecek vaktin olması. ne yaşandıysa yine yaşayan insanlar yaralarını kendileri sarmaya çalışıyor. ilk defa çıkıp hepimiz avaz avaz bağırmak istiyoruz. etrafımızda sağlam tek bir yer kalsaydı eminim kalanların elinden tutardı. koca bir bölgenin kaybı ve yası var. tek başına atlatılamayacak kadar zor. ne zaman kendimi bırakacak olsam yapma böyle senin çekirdek ailen hayatta, sen hayattasin diyorum. hayata tutunma sebebin iki gün önce sevinçle yemek yediğin ama şimdi kayıpları olan arkadaşının yüzüme bakamama sebebin oluyor. tanıdıklarına nasılsın kadar basit bir şeyi sormak korkudan elini ayağını titretiyor. bilmediğim bir kaybı varsa napariz diye düşünmekten nasılsın diye soramiyorsun. sorsan aldığın cevabın altından kalkamıyorsun. hayattayım ve kaç günüm kaldı bilmiyorumun verdiği kaybedecek günüm yok hevesiyle, niye ben bunların içinde hayatta kaldım ikileminden nefes alınmıyor. 40 günün sonunda ilk defa bugün kaybettiğimiz her şeye deli gibi ağladım. ilk defa bugün biz çok acı şeyler yaşıyoruz diyebildim. ilk defa bugün güçlü durmak istemedim. bu ülkenin koskoca bir bölgesi, 11 ili, milyonlarca insanı, belki tanıdıklarınız hiç iyi değil. hâlâ ölmeye devam ediyorlar. bunu hiç unutmayın.