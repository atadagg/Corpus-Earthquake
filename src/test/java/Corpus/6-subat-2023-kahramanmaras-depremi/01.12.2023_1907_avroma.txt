malatya açısından durumu anlatmak isterim.elazığ depreminde hasar alan ama çaresizlikten oturmaya devam ettiğimiz yüzlerce bina o gece yerle bir oldu. ama asıl şok öğlen depremiyle geldi. 2. deprem en çok malatyayı vurdu zaten haritadan bakarsanız elbistan'a en yakın yerleşim biriminin malatya olduğunu görürsünüz. hatta saat 13:26 da 6.0 , saat 13:35 de 5.8, saat 13.51 de 5.7 malatya merkezli depremleri peş peşe yaşadık. yetmedi 26 şubatta 5.6 büyüklüğünde ama merkez üssü şehrin tam ortası olan yıkıcı bir deprem daha yaşadık.öğlen yaşanan depremler sonrası malatya'nın merkez ilçeleri battalgazi ve yeşilyurt'un yapı stoklarının yüzde 80'i yıkıldı veya hasar gördü. şehrin kalbi dediğimiz yerler şu an itibariyle devasa bir tarla konumunda. binalar yıkıldı binlerce insanımızı toprağa verdik ama başka bir durum daha var insanların psikolojisi gerçekten çok kötü. diğer 3 şehire göre (maraş,hatay,adıyaman) burada çok daha fazla artçı deprem yaşanıyor. aylardır sürekli sallantı halindeyiz. ve özellikle gece olan depremlerde herkesin aklında aynı soru var. ya devam ederse ? duracak mı yoksa yine yıkacak mı ?