ben yaklaşık 10 yıldır hatay'da yaşıyordum. depremin ilk gününden 22 şubat a kadar yakınlarımı defnetmek için antakya da kaldım. sonrasında hayatta kalan çekirdek aile ile şehir dışına çıktık. aradan birkaç ay geçmişti. ınstagramda hatay depreminde ölenleri gösteren bir sayfa var. o sayfaya bakarken doğma büyüme antakyalı kaynım yanıma geldi. "dur ben de bakayım." dedi. ben sayfadaki ölenlerin fotoğraflarını göstermeye başladım."bak bu ortaokul arkadaşım, bu liseden, bu da liseden, bu mahalleden, bu abiye satış yapmıştım, bu komşumuz, bu akrabamız..." baktım sustu ağlamaya başladı. ben de ağlamaya başladım. kaynım annesini, babasını, kuzenlerini ve toplamda 14 akrabasını depremde kaybetmişti. bir insanın bir gecede bu kadar çok şey kaybetmesi kelimeler ile anlatılabilecek bir acı değil.