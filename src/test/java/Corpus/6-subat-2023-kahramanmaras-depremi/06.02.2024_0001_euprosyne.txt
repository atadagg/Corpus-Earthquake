tam 1 yıl oldu. bu acıyla baş etme yöntemi olarak görmezden gelip, kaçmayı tercih ediyorum. ben görmezden gelirsem yaşadıklarım bir rüya olacakmış gibi sanki. bugün sosyal medyaya bile bakmadım, herkes duygusal müziklerle enkaz videoları paylaşıyor. görmemeye çalışıyorum. ilk günden beri depremle ilgili hiçbir videoyu tamamen izleyemedim, karşıma çıkınca geçiyorum direkt. bakmaya görmeye bile yüreğim dayanmıyor. inanır mısınız, depremde bölgesel ohal ilan edildiğini daha iki üç ay önce öğrendim o bölgede yaşamama rağmen. kapattım kulaklarımı. 1 yıl oldu. telefonumda videolar fotoğraflar duruyor yüzlerce. yardım mesajları, telefon numaraları. hepsi duruyor. ben çektim o fotoğrafları. ama hiçbir zaman açıp bakamadım. silmeyeceğim de. kapattım gözlerimi.1 yıl oldu. sevdiğim tanıdığım onca insanın ölümünün üzerinden bir sene geçti. silemedim o numaraları. yazıyorum bazen, kalıyor öyle tek tik. ama ben yine de yazıyorum. hiç olmadık anlarda aklıma geliyorlar, başlarına ne geldiğini bile anlayamadan veda ettiler. gerçi arkasında kalanlar da anlayamadı ne olduğunu. o kadar çok kişi gitti ki alışıldı sanki, normal geldi bir yerde. sohbet ederken benim de şunum enkazda kaldı, şu kadar kişi kaybettim demek olağan oldu.1 yıl oldu. buz gibi sokaklarda sesimi duyan var mı çığlıkları arasında gökyüzüne bakıp biz ne yaşıyoruz diye anlamlandırmaya çalıştığım günlerin üzerinden bir yıl geçti. hala içimde tek bir dilek, keşke ben de kalsaydım o enkazın altında. keşke hiç çıkamasaydım. keşke ölseydim. yaşamak çok ağır geliyor yüreğime. kalbim acıyor.