bölgedeki herkese sabır ve başsağlığı dilediğim doğal afet. maalesef gelmesi kaçınılmaz olan, yeryüzüne oldukça yakın olan ve şiddeti de büyük olan bir depremdir. türkiye maalesef binlerce kişinin hayatını kaybettiği gölcük depreminin ardından süregelen 24 senede deprem bilinci anlamında geriye gitti. toplumda sadece korkusu kaldı. ne binalar eskiye oranla çok daha sağlam ve olması gerektiği gibi, ne şehir planlaması daha iyi, ne toplanma yerleri düzenli ne de altyapı (elektrik, su, internet, doğalgaz, yollar vs.) depreme hazır. bu durumda yapılabilecek tek şey dua etmek. artık paralar doğru yere akmalı, artık şehirler daha düzenli ve insan hayatına saygılı olmalı. istense yapılmayacak şeyler değil. singapur, hong kong gibi yerler çöplükten bu hale nasıl geldilerse, avrupa 2. dünya savaşı gibi bir yıkımdan bu hale nasıl geldiyse türkiye'nin şehirlerinin de daha düzgün olmaması için hiçbir sebep yok. biz bilinçlensek de bilinçlenmesek de depremler olmaya devam edecek çünkü.