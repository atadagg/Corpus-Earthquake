yukarıdaki yazarın belirttiği gibi, kandilli'ye göre şehitkamil olarak kayıtlara geçmiştir ancak afad ve diğer birçok yabancı kaynaktan alınan verilere bakıldığında merkez üssünün pazarcık olması daha mantıklıdır. kahramanmaraş ve gaziantep'teki yıkım derecesi farkından da bu anlaşılabilir. kıbrıs'ta bir hayalet maraş'ımız vardı zaten ne yazık ki bir tane daha oldu. koca bir şehir göç etti, diğer 10 şehir de benzer şekilde tabii. tam da expo fuarı'nın olacağı sene, tam şehir kabuğundan sıyrılıp yavaş yavaş yükselişe geçerken her şey öyle bir anda öylesine yerle bir oldu ki... istanbul çok kritik öneme sahip olduğundan sabah akşam istanbul'u sayıklıyorlardı ama istanbul ile ilgili çok farklı görüşler de vardı. 7.2 bekliyorum diyen varken maksimum 6.5 olur diyen de oluyordu. ama maraş depremi birçok uzman tarafından benzer şekilde dillendiriliyordu ve hemen hemen hepsi de 7 üzeri bir depreme kesin gözüyle bakıyordu. buna rağmen hadi bina güçlendirme çalışmasını kısıtlı zamandan ötürü geçtim ne bir deprem sonrası için organizasyon planı vardı ne toplanma yerleri belliydi. çok kapan tutun saçmalığı (kusura bakmayın ama öyle) dışında hiçbir bilgilendirici etkinlik, tavsiyede de bulunulmadı. yani maraş önce allah'a sonra yine allah'a emanetti. bir müslüman olarak hiçbir önlem almadan her şeyi kadere bağlayan bu bakış açısından da oldum olası nefret ettim ayrıca.bütün anılar bütün yaşanmışlıklar enkazların altında yitti. gencecik yaşında tamamlanmamış planlarla hayata veda eden canlar.. yazık oldu, yazık olmaya da devam ediyor güzelim memleketlerimize. ne kadar sürecek bu travmayı atlatmamız bilmiyorum.