en güçlü artçıların olduğu 40 dk boyunca kızımın emanetini almadan çıkmam diye dolapların altında kedimi aramış annem. 40 dk boyunca. uyuyordum ben. haberi aldığımda 5'e geliyordu saat. beni malatya'da sanan arkadaşım aramasaydı uyurdum da. saatler önce istanbula döndüm.pazar günü uçaklar iptal oluyordu o gün. benimki de olsa keşke gitmek istemiyorum diye yakınıyordum hep. onları o halde yalnız bıraktım diye nefret ettim kendimden. aradım telefon çekmiyor . delirdim sandım. apartmandan inmeye çalışıyorlarmış meğer. seslerini ilk duydugum anın şükrünü hayatım boyunca hiçbir şeyde etmemiştim. o halde bile beni sakinleştirmeye çalıştılar. o sabah 50'ye yakın kişiyi aramışım sonradan baktım kayıtlara. ama kiminle ne konuştum gram hatırlamıyorum. ikinci depremde telefondaydım. çığlıkları ,yan binanın yıkılma sesleri, annemin baygınlığı ,telefonu başkalarının almaları. hepsine kilometrelerce uzakta şahit oldum. onlar orada akıllarını yitirdiler ben de burada. 7.7 diye artçı mı olur yanlışlık vardır diye inanamadım. sürüne sürüne komşunun zilini çaldım da bana yardım edin bayılırsam kimse ulaşamayacak diye güç istedim. geceki korkunç süreç yine başladı bu kez kimin haberini alacağım diye kendime gelemedim. ben şanslı taraftaydım. birkaç gün sonra güç bela bi başka şehirde bir araya gelip sarıldığımda geçti her şey. bu kadar dedim hayat. şimdi aklımda kavuşamayanlar var sadece. allah hepsinin mekanını cennet etsin. acılı ailelerine sabır versin. geçti mi. asla geçmeyecek. bizim için bir dönüm noktasıydı. bir şeyden bahsederken bile depremden önce , sonra diye ayrım yaparak anlatıyoruz artık. çocukluğuma dair bütün evler yıkıldı. ne doğduğum ne büyüdüğüm kaldı. 10 kilo gitti babamdan. varsın gitsin. tek şükür kaynağım sevdiklerimin varlığı. allah bir daha bu acıyı yaşatmasın kimseye.