bu depreme islahiye'de eşim, 5 yaşındaki kızım ve 28 günlük oğlumla bir zamanlar evimiz olan yerde yakalandık. 04.17' de uyandığımda (ki ne olduğunu idrak etmemiz de ciddi bir süre aldı) cehennem gibi bir ortam vardı. kızımın yanına gidip üzerine kapandığımı hatırlıyorum. bina yıkılsa haberlere bu şekilde çıkan binlerce babadan biri olacaktım. içerde bir şeylerin yıkılma sesleri geliyor ama olayın ne olduğunu hala kestiremiyorum.sarsıntı durdu ama nefes nefeseyiz. müthiş bir korku yaşıyoruz hepimiz ve hemen kendimizi güvenli bir yere atma derdindeyiz. eşim ve çocuklar yalın ayak binadan ayrılırken ben ayağıma bir seyler geçirmişim. dışarı çıktım ki aman yarabbi binanın önü moloz yığını, tepeden bir sürü şey aşağı inmiş. arabaya ulaştık bir sekilde ve hemen güvenli bir yere geçtik.arabadan inip apartmana geri koştum. giriş kattaki komsum mahsur kalmış duvar dolap ne varsa yıkılmış. bağıranlar, feryat edenler... bir de zifiri karanlık çöktü elektrikler gidince.korkudan titriyorum ve sürekli sallanıyoruz o esnada. ulaşabildiklerime hemen ulaşıyorum. biliyorum ki birazdan dünya ile irtibatımız kopacak.aldığım afet eğitimleri bir boka yaramadı o anda. ne 112 cevap verdi telefonlara ne afad.deprem olduğu anda yavaş başlamıştı. eyvah dedim bu deprem bir yerleri yıkıyor. sonra öyle bir şiddetlendi ki meğerse yıkılan bizmişiz...