adana'dan yazıyorum. cumhuriyet tarihinin muhtemelen en büyük felaketini yaşıyoruz. on saat içerisinde 7,5 üzerinde 2 ayrı deprem yaşadık. birinci sarsıntıda hasar alan binalar ikinci sarsıntıyla çok daha fazla hasar aldı. bu kentte 2 milyon insan yaşıyor ve evlerine giremiyor. çoğunluk arabalarında geceyi geçirecek. şehir genelinde on kat üzeri bina yaygın ve yıkılanlar bu tür binalar. gelmesini beklediğimiz kış maalesef depremle birlikte geldi. kar yağışı nedeniyle bölgeye muhtemelen ulaşım zorlukla sağlanıyor. 10'dan fazla büyükşehir bu felaketten etkilendiği için ulaşılması gereken çok insan var. etkilenen bölge geniş çaplı yardımların muhtemelen bu bölgelere dağılmasında güçlükler yaşanıyor. ancak bütün bu olumsuzluklara rağmen olabildiğince hızlı şekilde yardım elinin bu insanlara ulaştırılması gerekiyor. birçok ilde bu gece hava koşulları çetin, soğukla mücadele ve özellikle enkaz altında kurtarılmayı bekleyen insanların donma tehlikesi başka bir durum. lütfen elinizden ne geliyorsa bu felakete milletçe kenetlenerek destek elini uzatın.