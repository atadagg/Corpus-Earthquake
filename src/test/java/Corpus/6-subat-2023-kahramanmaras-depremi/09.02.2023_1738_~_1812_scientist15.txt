17 ağustos 1999 marmara depremi tam bir felaketti. nüfus yoğunluğu yüksek bir bölgeyi vurmuştu. bugünün standartları ile baktığımızda binaların tamamı çürüktü. zaten çoğu deniz kumuyla yapılmıştı. erzincan depreminden beri 60 senedir büyük bir deprem felaketi yaşamayan türkiye'nin herhangi bir hazırlığı yoktu. hayatını kaybedenlerin sayısı 17 bindi. çöken binalar, kurulan çadırkentler, buz pateni pistinin ceset ile dolması, açılan toplu mezarlar, ceset kokusu, bilezik alabilmek için kol kesen yağmacılar, tüpraş yangını, yardıma gelen yunanlar, deprem dede ahmet mete ışıkara, boğaziçi üniversitesi kandilli rasathanesi… o dönemde çocuk olan bizlerin hafızasına kazınmış şeylerdi. 17 ağustos depreminde ölü sayısı 17 bindi. 6 şubat maraş ve hatay depreminden sonra enkazın tamamı kaldırıldığında, toplam ölü sayısının 17 bini bulacağını, 17 ağustos kadar büyük bir felaket ile karşı karşıya olduğumuzu düşünmüştüm. bugün itibariyle vefat sayısı 16 bin. ölenlerin sayısı 17 ağustostaki sayıyı geçecek. belki 30 bini bulacak.