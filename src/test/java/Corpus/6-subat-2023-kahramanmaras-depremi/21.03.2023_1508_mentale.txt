adana'da yaşıyorum. 2006 yapımı, görece düşük katlı (7 katlı yapının 6. katı) evimde yaşadık depremi. kızımla yatak odasında beraber yatıyoruz normalde, deprem oluyor diye kızımı uyandırıp giysi dolabı ile duvar arasına sığınmaya çalıştık. sırtımı dolaba yaslayıp kızımın üzerine kapanmaya çalışarak rüku pozisyonunda bitmesini bekledik. beşik gibi sallandı ev, hiç ses duymadım(belki de beynim kulaklarımı kapattı) ne çatırtı duydum ne de gürültü. tek duyduğum şey dolap kapakları çarpma sesi ve kapı çarpma sesiydi. gözlerim zaten kapalıydı. pek bişey hatırlamıyorum. bitmiyor allahım bitmiyor dediğimi hatırlıyorum. evin yıkılacağını ya da öleceğimizi düşünmedim hiç, hızlı hızlı sallandık üst katta olunca. deprem bitince karşı komşum olan ablam zile bastı, bize gelin dedi. aşağı inelim derken yeniden 6.6 lık deprem başladı. kızıma ve yeğenime arabanın anahtarını verdim aşağı gönderdim. ben de evden battaniye, hırka, kedimizi, kedinin mamasını aldım çıktım. çıkış o çıkış. hala o anı düşününce kalbim sıkışıyor. adana'da evler belli bir hat boyunca hasar aldı ve yıkıldı. bizim evin hasarsız olmasının nedeni o hatta bulunmaması. adana'ya depremin yeli geldi, 11 bina yıkıldı. üç binin üzerinde ağır/orta hasarlı yıkım kararı verilen bina kaldı geriye. deprem merkezi biraz daha bize yakın olsa galiba adana'da taş üstünde taş kalmazdı. allah bir daha böyle bir afet yaşatmasın..