internete ancak bağlanabilmeme neden olan deprem ya da yıkım. gözümü açtığımda o korkunç ses ve sallantıyla karşılaştım. elektrik ilk anda gitti. arkadasım bağırıp kolumu çekince kendime geldim kapıya doğru koştuk; daire kapısından çıkamadan daha da arttı sallantı çöküp bekleyelim dedik hepsi 4-5 saniye içerisinde oluyor bunların. akabinde geçmesini beklediğimiz sallantı daha da şiddetlendi artık korkunç kelimesi bile anlamsızdı garip bir an. evin kapısının yanında çökmüş üstüme inecek tonlarca betonu düşündüm. buraya kadardı dedim. yaradanın gücünü inanmaktan öte gördüm. ailem içimde sızladı bir an. ölüm denen şeyin ne olduğunu ya da öyle edebiyatı yapılacak üstüne şiirler, romanlar yazıp afilli aforizmalarla sanatsallaştırılamayacak bir şey olduğunu gördüm. buz gibiydi her şey.kömür madenlerindeki tünelleri andıran bir görüntü kaldı merdivenlerden indiğim ana dair, gerisi yok. saatler süren karanlık, dinmeyen yağmur, enkazlardan gelen çığlıklar.... sonra yavaş yavaş kesildi o sesler bütün bunları binlerce kişi yaşadık.şu an cesetler hala yerlerde yatıyor. 3-4 yaşında bir bebeğin cesedi çıkarıldı biraz önce. annesi yeri göğü inletti. bir iki tane değil her sokakta bunlar yaşanıyor. kafatasından beyni gözüken ama bilinci yerinde olan insanlar var. ayakları çıplak yüzlerce insan var. yağmalanan eczaneler, marketler, mağazalar var. zamanı gelince gidip parası neyse ödenir. kimsenin de aman aman şikayet ettiği yok sadece ihtiyacınızı alın diyor sahipleri ya da yetkililer gördüğüm kadarıyla nitekim olması gereken de o.04.18'de olan depremden 9 saat sonra ilk kez afad aracı gördüm. polis bir şeyler yapmaya çalışıyor ama onlar da şaşkın gibi. allah bu ülkeden askeri eksik etmesin diyim. öğlen saatlerinden itibaren manga manga organize şekilde soğukkanlılıkla kazma kürek koştura koştura çalışıyorlar. bizim yaşadığımız depremi kendileri de yaşadı. severdim, bir daha sevdim.bütün bunlar olurken dalga geçenler varmış sanırım. kızamıyorum bile. bunu yaşamalarını da dileyemiyorum. hayatı o kadar anlamsızlaştırdı bu olay. en azından yakınını kaybeden binlerce insanın yasına saygı duyabilirler bu daha çok yardımcı olabilir.hepimize geçmiş olsun, gerçekten zor durumda olanlar varsa, elimizden geleni yapabiliriz