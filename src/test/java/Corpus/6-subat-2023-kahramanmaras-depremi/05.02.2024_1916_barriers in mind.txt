istanbul depremi, izmir depremi ve bu deprem hepsini yaşadım. ama zihnimin kırıldığı depremdir kendisi. bunun sebebi de maalesef depremin kendisi değil sonrasında yaşanan kaos, çaresizlik, ne yapacağını bilmeme haliydi. oysaki gaziantep aslında diğer yerlere yardım edebilecek konumda ve durumdaydı eğer bir düzen, sistem olsaydı…zaman algımın yıkıldığı depremdir aynı zamanda. sadece bir gece kaldığım arkadaşımla aylar sonra görüştüğümüzde bir hafta kalmışım gibi hatırlıyordum ve üstelik aynı yerde birlikte kaldığım kişiler de benim gibi yanlış hatırlıyordu. istanbul’a indiğimde her şeyin bir o kadar normal olması karşısında yaşadığım şoku da unutmuyorum. ateş düştüğü yeri yakıyor diyorlar ya yıl dönümünde bugün de ve bundan sonra da öyle olacak ama dilerim deprem kaçınılmaz olsa da o çaresizlik, kaos ve yetimlik bir daha yaşanmaz.