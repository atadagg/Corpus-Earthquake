düğünüme katılan pek çok aile bu depremde yok oldu. katılamayan ve hediye gönderenler de öyle. küçücük çocuğundan tutun yaşlısına kadar… hepsi ailece yok oldu.bu depremin boyutu ne medyaya yansıtıldı ne de insanlar anlayabildi.25 yıl geçirdim ben orada. her bir santimetrekaresindeki anım silindi o topraklardan. karıma verdiğim “15 yaşındaki bir george o kentte bir gününü nasıl geçirdiyse beraber geçireceğiz” sözü yok oldu.şimdi insanlar yıl dönümü diye anıyorlar. sağolun varolun ama bunca zaman neredeydi herkes. sağolun benden çok yardım etti herkes. depremin ertesi günü canla başla herkes bir hataylı oldu. halkımla gurur duyduğum bir gündü. ama her şey gibi unutuldu. basit bir seçim malzemesi yapılmasına herkes göz yumdu. içimde büyük bir boşluk var. yurt dışına da gitsem oraya da yerleşsem 60 yaşında emekliliğimi hatayda geçireceğim diyordum. o kel dağını amanosu izleyeceğim diyordum.şimdi hatay’ın demografisi değişti, hatay yok oldu. 5 yıl sonra her yerin beton olduğu, asfaltlı yollardan, çakma bahçelerden, içi boş parklardan ibaret olacak. sonuçta emevi mimarisi bunu getiriyor. siyasetin bulaştığı siyasal islamın bulaştığı nereye bakarsanız bakın: içinde sahte bahçeler, alışveriş merkezleri ve boş parklar olur. o parkları mutsuz insanlar dolduramaz.