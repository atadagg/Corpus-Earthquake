birçok kişi gibi ben de hatay'daki depremin yıkıcı etkilerini yaşadım. evimde kalamıyorum, tanıdıklarımı ve akrabalarımı kaybettim.. enkazdan sevdiğim insanları çıkarmak için yüreğimi ortaya koydum. morglarda cesetleri gezdim tanıdık yüzler bulmak için, insanlara çocuklarının öldüğü haberini vermek zorunda kaldım. enkazların önüne battaniyeye sarılıp bırakılmış cesetlerin, hiç tanımadığım o insanların yanından yürüyüp geçtim. bir enkazın kenarında bildiğim sevdiğim bir köpeğin cesedini gördüm, oturup başında ağlamaktan başka bir şey yapamadım.yardım ettim ve yardım gördüm. birçok insanın fedakarlığını gördüm. ummadığım insanlar tarafından merak edildim ve ummadığım insanlar tarafından umursanmadım. bazı insanların bildiğimden daha iyi, bazı insanların bildiğimden daha kötü olduğunu gördüm. "insan"ın ne olduğunu hatırladım.kimilerini depremin bile değiştiremeyeceğini anladım. kimilerinin iki kere yaşamayı hak edecek kadar yüce gönüllü olduğunu da, anladım. hiçbir çocuğun ölmemesi gerektiğini. anladım.kötülükleri affediyorum, iyilikleri kabul ediyorum. hayat gerçekten çok kısa ve olacakları öngörmek güç. tanıdığım herkesten haklarını bağışlamalarını dilemekten başka bir arzum yok. yaptığım yanlışları ve doğruları savunacak bir argümanım, yok artık elimde. hiçbir hak başka bir canın kalbini kırmak için mazeret olmamalıymış. benim de kalbim kırılınca anladım. en kötü hikayelerin bile bir umuda bağlanması gerekiyormuş. yoksa hayat nefes alıp vermekle sınırlıymış.depremi yaşayan ya da yaşamayan herkes için, acımızın ne kadar büyük olduğunu anlatmak çok zor. ancak bu zorlu süreçte birçok insanın desteğini hissetmek bizi ayakta tuttu. birçok insanın varlığı, bu zor zamanlarda bile umudumuzu korumamızı sağladı. umarım en hızlı şekilde düzeliriz, hep beraber.kolay kolay geçmeyecek ama şimdilik herkese geçmiş olsun.