15 milyon insanı aynı anda uyandıran korkunç deprem. depremi yıkımın olduğu 11 ile komşu bir ilde hissettim. burada yıkım olmadı ama sarsıntıyı uykudan uyandıracak ölçekte şiddetli bir şekilde hissettik. hiçbir deprem bilinci ve eğitimimiz olmadığı için de ne yapacağımı bilemez halde “allah’ım deprem oluyor” diyerek yatakta öylece kalakaldım. çök, tutun, kapan önlemini bile depremden sonra öğrendim, o boyutta bir cahillik. ikinci depremde de buzdolabının dibine çöktüm ki bu da çok yanlışmış. türkiye’nin yapı stoğu bir kenara deprem eğitimi konusunda da çok mesafe katetmesi lazım. ikinci depremden sonra eve gece 2’ye kadar giremedik. arabada oturduk, uyumaya çalıştık ama başaramadık, inanılmaz bir soğuk ve tipi vardı. mecburen korka korka da olsa eve çıkmak zorunda kaldık ki bizden başka görevliyle birlikte bir daire evdeydi. yani 28+1 daireli binanın 26 dairesi korkudan evlerini terk etmişti. etraftaki hiçbir binadaki dairelerin de ışığı yanmıyordu. inanılmaz bir huzursuzluk yaşadık. asla gözüme uyku girmedi. sabaha karşı 4 gibi uyumuş, 6’da tekrar uyanmıştım. aynı anda maraş göksun’da 5 civarı gerçekleşen bir artçıyı hissettik. hemen yataktan kalkıp ayağa fırladım. zamanla alıştık tabii ama bir hafta geceleri çok zor uyudum. depremde bazı su tesisatları zarar gördüğü için sular bozuldu, market market o kar kıyamette su aradık. anlayacağınız deprem bölgesine komşu bir ilde bunu yaşadık. deprem bölgesinin fiziki ve psikolojik çaresizliğini buradan hesap edin. allah yardımcıları olsun.israil’in gazze’yi işgali sırasında dört ayda otuz bin küsür insan hayatını kaybetmiş. türkiye bir gecede 50 binden fazla insanını kaybetti. savaş gibi. ötesi yok, kelimeler kifayetsiz. asla unutulmaması gerekiyor ama… şimdi de ilk yıl dönümü diye hatırlandı, bir daha da bölge halkından başka kimsenin umurunda olur mu acaba. zaten on sene sonra onlar da unutur. mesele kapanır, ders alınmaz. 17 ağustos şimdi kimin umurunda? çok acı. bu kandil gecesi tüm deprem kayıplarına rahmet diliyorum. bir daha olmasın diye dua ediyorum.