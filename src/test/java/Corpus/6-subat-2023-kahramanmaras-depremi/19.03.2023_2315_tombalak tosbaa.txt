40 günü geçti, ben kuzenimi kaybettim, sonra soğukta kaldığı için zaturre olan nenemi, çok fazla kişiye baş sağlığı verdim, hepimizin başı sağ olsun, 40 günü geçti ancak acım azalmadı hiç, git gide artıyor, kafamı ne tarafa çevirsem, ne gördüğüm ne de sonrasında izlediğim, çevremde duyduğum hiçbir şeyi unutamıyorum. her gün içimde olan acı daha da artıyor sanki. belli saatlerde sıçrayarak, ciddi kalp çarpıntısı ile uyanıyorum deprem oldu mu diye sürekli elim telefonda. sonrasında da sel zaten. biz deprem bölgesinden ayrıldık ancak orada yaşayan insanlara yazıyorum, iyi misiniz, çadır su geçirdi mi nasıl uyudunuz, yemek var mı, wc duş halloldu mu demekten bıktılar benden. bir şeyler düzelsin diyorum bari bir şeyler..maalesef çoğu şey aynı.. bugün bir öğrencim aradı; hocam okul açılacak mı diye, hayır diyemedim, okul mu kaldı yavrum diyemedim. çadırda kalıyor kendisi bu arada. yemek yedin mi dedim, yorganın ıslandı mı bugün dedim. müdür beye sor ama zor kuzum dedim. sağlık olsun dedim yutkunarak. çok fazla acı var, çok fazla acımız var, çok fazla yürek parçalayan hikaye var. umudum kalmadı, ciddi ciddi bir şeylerin iyi gideceğine dair umudum kalmadı. yaşayan herkese sabır, yüreğine ferahlık dilerim zira en ufak bir ferahlığa çok ihtiyacımız var...