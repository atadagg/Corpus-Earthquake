yarın 1 ay olacak. 1 ayda yaşadıklarım, hayatımda yaşadığım hiçbir şeye benzemiyor. ilk şok, anlamaya çalışmak, vicdan, empati, kaygı, çaresizlik ve dahası. son 1 haftadır içimde çok büyük bir öfke var. nereye yönlendireceğimi, kendi başıma nasıl yaşayacağımı bilemediğim derin bir öfke. sahipsiz bir öfke. düşünüyorum en son ne zaman böyle toplumsal bir öfke yaşadım diye. gezi geldi aklıma. ama bu seferkine şahit olduğum insani trajedi de eklenmiş. korkunç görüntüler izledim, ben izlerken onlar yaşadılar bunu. korkunç bir durum. dünya toplumlarının elbette trajedisi bitmez ama türkiye de afrika değil be kardeşim. önlenebilirdi bu trajedi veya en kötü daha iyi müdahale edilebilirdi. ülkede devlet kalmamış, devlet hükümet olmuş 20 yılda. ahlaksızlık normalleşmiş. akılcılık ortadan kalkmış. bilimsizlik yüceltilmiş ve yayılmış. mide bulandırıcı bir ortam aslında özünde. insanın aklını yer bitirir, fark etmezsin normalleşmişlikten. ve en önemlisi de bence ne biliyor musunuz, ben 37 yaşında bir türkiye vatandaşı olarak bu toplumsal travmaya maruz bırakılmayı hak etmiyordum. çok ciddiyim. hükümet umursamadı ama ben aklımı yitirdim insanlıktan. gördüklerime, duyduklarıma, okuduklarıma inanamadım 1 ay. hala akli melekelerimi korumaya çalışıyorum normal kalabilmek için. ama dediğim gibi, hak etmiyordum ben bu ağır duygusal yükü. bunu söylemek benim vatandaşlık hakkım olmalı. ayrıca devlet, devletliğini yapmalı ve bana güven vermeli en önce. ama geldiğimiz seviye bırakın güven vermeyi, üstüne bi de travma yaşatmalı bi devlet yapısı. ben bunu hak etmiyorum, etmiyordum, etmek istemiyorum.