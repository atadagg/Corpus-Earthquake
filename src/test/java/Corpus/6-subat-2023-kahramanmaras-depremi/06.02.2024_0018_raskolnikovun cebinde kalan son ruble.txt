depremin ilk gününde ekmek ve su bulabilir miyiz acaba diye endişelenirken ve telaş hâlindeyken şunu düşünmüştüm "şimdi türkiye'nin dört bir yanından tırlar yola çıkmıştır" yemin ederim o kargaşa anlarında, ülkemin güzel insanlarının gösterdiği refleks gözlerimin önüne geldi.depremin sanırım 3.günüydü ve yardım tırlarının yükünü boşaltan ekiptendim. insanımız varından değil yokundan da göndermişti. malzemeleri indirirken çok duygulanmıştım. belli ki o yardımı yapan insanların da yardıma ihtiyacı vardı ama hiç düşünmeden, bulup buluşturup göndermişlerdi yardım malzemelerini.ölenin yasını tutan, kalanın elinden tutan işte bu gariban ama gönlü geniş insanlardı. burda, hatay'da, yardım tırının önünü kesen kanı bozukları da gördük, kahrolduk. şoför abimizin, yol kesen magandalara dil döktüğü anlarda utançtan yerin dibine girdik.demem o ki afet anında bile iyilerle kötülerin diyalektiği yaşandı. ne zaman umudum tükense, ki çabuk tükenir her zaman, o anlarda ben ülkemin kalbi güzel insanlarını hatırlarım. selam olsun o insanlara. bize bizden başkası yok.