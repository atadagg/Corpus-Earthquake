yayladağ, samandağ, antakya, reyhanlı, kırıkhan, iskenderun, hassa, altınüzüm, islahiye, fevzipaşa, nurdağı, türkoğlu, gaziantep, pazarcık, kahramanmaraş, andırın, feke, tufanbeyli, adana, göksun, ekinözü, elbistan, afşin, gölbaşı, doğanşehir, darende, malatya, şanlıurfa, diyarbakır ve adını sayamadığım iller - ilçeler ile bunlara bağlı yüzlerce mahalle ile binlerce köyde, bazılarında küçük çapta bazılarında yüzde 80-90 düzeyinde yıkımlar yaşandı. fay hattı üzerinde yer alan karayolları yol ağında büyük hasarlar meydana geldi. yıkılan köprüler var. hasar gören viyadük ve tüneller var. çok şükür birçoğu ayakta. ama hasar tespiti bile inanılmaz zor. karayolları bölge müdürleri dün sabahtan bu yana arazi üzerinde bölgedeler. yine karayolları şube çalışanlarından kendi ailesi göçük altında olmasına rağmen arazide çalışanlar var. çok büyük emek sarfedenler var. vatandaşlar doğal olarak bölgeyi terk etmeye çalışıyor. çünkü binalar artık güvenli değil. hele ki bu binaların kolon ve kirişlerinde korozyona uğramış donatılar varsa (ki muhakkak vardır) donatılar bu depremde eğilme ve burulma momentlerine uğrayarak (bir anlamda yorularak) sünek bir halden gevrek hale geçebiliyor. bir sonraki artçı depremde bu donatılar kırılabiliyor. buda yeni yıkımlar anlamına geliyor.kısacası bölgeden insanları uzaklaştırabilmek ve yardım araçları ile iş makinelerini gönderebilmek adına yollarda kesintisiz uykusuz bir şekilde büyük emek sarf edenler var. bu anlamda her bir ihbar büyük önem taşıyor. bugün her birimiz birer afadız. her birimiz birer karayolcuyuz. inanın ki yollarda meydana gelen ve tespit ettiğimiz hasarların hiçbiri imalat hatası değil. jeoloji mühendisi arkadaşlar daha iyi bilir. çünkü tabakalar kaymış. bugün birbirimize yardımcı olalım. örneğin yollarda hasar varsa ve düşey işaret yoksa muhakkak 159 a bildirelim. çünkü gerçekten yetişemiyoruz. araçta bir kaç saatlik uykuyla duran çalışanlar var. kendi aileleri ve çevreleri enkaz altında olup başka yerde çalışan insanlar var. inşallah birlikte birçok insanı daha kurtaracağız.