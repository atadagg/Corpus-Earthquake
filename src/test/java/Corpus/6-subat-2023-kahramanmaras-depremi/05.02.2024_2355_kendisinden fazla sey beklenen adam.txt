izmir depreminde çok sevdiği bir dostunu kaybetmiş biriyim (bkz: ali çağın kaygusuz). yıllardır hiç aklımdan çıkmadı, her gün evinin yakınından geçiyor, evimin manzarasından yıkık binaların boş arsalarını görüyorum, içimdeki üzüntü ne bitiyor, ne de azalıyor, bu kan bağım olmayan biriyle, yıllar geçmiş olmasına rağmen böyleyken, onbinlerce insanın öldüğü, aile fertlerinin neredeyse tamamını kaybetmiş onbilerce insanın varlığını düşünmek çıldırtacak noktaya getiriyor. öyle ki; benim kalbim ve beynim maraş depremlerinde acı yaşayan insanlarla empati yapmaktan kaçıyor. çok bencilce belki ama inanın empati bile yapamayacak seviyede büyük bir acı olduğunu bu kadar uzaktan hissetmek bile paramparça etmeye yetiyor. bir kere geldiğimiz şu hayatta bu kadar basitçe, sorumsuzca, adice ölmeyi hiçbirimiz hak etmiyoruz, hepimizin tekrar başı sağ olsun.