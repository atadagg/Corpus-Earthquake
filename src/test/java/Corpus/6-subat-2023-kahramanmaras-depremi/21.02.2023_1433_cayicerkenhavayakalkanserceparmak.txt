pazartesi günüydü, korkunç bir haberle uyandık, ancak deprem bölgesindeki yakınlarımı arayana kadar durumun vahametini tam olarak anlayamamıştım. bazılarının telefonuna ulaşılamıyordu, bazıları hüngür hüngür ağlayarak yıkılan evlerini, enkaz altındaki tanıdıklarını anlatıyordu. üstelik deprem, benim memleketimde bile hissedilmişti, beni uyandıramadı ama işe gittiğimde pek çok kişinin deprem ile uyandığını ve çok korktuğunu, geri uyuyamadığını dinliyordum. öğlen gibi bir deprem daha oldu, yine korktuk. pazartesi günü, yalnızca deprem konuşuluyordu ve hala tam olarak durumun vehametini anlayamamıştık.7 şubat salı günü, deprem bölgesine gerekli yardımların ulaşmadığını, enkazlardan gelen "yardım edin, buradayız!" seslerinin sustuğunu, havanın soğuk olduğunu ve antakya'nın yok olduğunu duyduk. hükumet eylemsizdi. insanlar kendi parasını, tırlarını, yardımlarını... deprem bölgesine göndermeye, enkazdan depremzede kurtarmak için deprem bölgesine gitmeye başlamıştı. deprem bölgesine gidenler de konuşmaya başladı sosyal medyada. sürekli ceset çıkardıklarını, çadır olmadığını, havanın soğuk olduğunu ve insanların ölüm ile soğuk ile afet ile baş başa kaldığını söyledi. deprem bölgesine insanlar gidiyordu hala, gönüllü oldu adları.tv, afad'ın nasıl da etkili çalıştığı haberleri ile dolu idi. her kurtulanın adı mucize oluyor, kader, umut... kelimeleri başlıkları dolduruyordu. oysa gönüllülerin sosyal medya paylaşımları aynı şeyleri söylemiyordu.gönüllülere gelmeyin, denmeye başladı. koordinasyon yok, kalabalık oluyor deniyordu. oysa giden yardımların da yerlerine ulaşması için insan gerekiyordu ve yardımların yol kenarına bırakıldığı, yağmaya, talana uğradığı haberleri yayıldı.perşembe günü gibi yağmacılara şiddet görüntüleri geldi. oysa yağmacıların kim olduğu tam olarak belli değildi. kimdi bu yağmacılar ve nasıl anlaşılıyordu onların yağmacı oldukları? evlerden çıkan altın, para, eşyalar... enkaz çalışmalarındaki gönüllüler de buluyordu bunları. gönüllüler nasıl ayırılıyordu? afad koordinasyon sağlamıyordu. bölgede güvenlik yoktu. güvenlik noksanlığı nedeni ile yabancı ülkeler adamlarını çekti bölgeden. gönüllüler de tehlikedeydi. bazı gönüllüler döndü ilk hafta sonu. yorgun, uykusuz, kaygılıydılar. enkaz altında hala yardım bekleyenler vardı oysa herkesi kurtaracak bir enkaz kurtarma planı hala yoktu. bireysel çabaların yeterli olmadığı da açıktı.2. haftaya geldik, birkaç kişi vardı hala kurtulan ama enkaz kurtarma yerini bölgeyi kalkındırma haberlerine bırakmıştı. halk konuşuyordu ama hükumet, kendisi dışında toplanan yardım paraları ile ilgili kararlar alıyordu. banka kasaları enkazdan çıkarılıyordu. israil'in antakya'dan bir tarihi eser götürdüğünü öğrendik, istanbul hahambaşı'nın buyruğu üzerine tarihi eser geri getirildi. bazı yabancı devletler de yardım etmeye askerleri ile gelmişti. bölge boşaltılıyordu.3. hafta ise suriyeliler enkaz bölgesinde tutulmakta, yöre halkı ise başka kentlere yerleştirilmeydi hala. enkazlarda kepçe çalıştırılıyordu artık. ölü bedenlerin bütünlüğüne zarar geliyor, hasar-tespit çalışmalarının gerçekleşmesi engelleniyordu böylece. sarsıntılar sürüyor, hasarlı binalar yıkılıyor, toplanan milyar liraların ne olduğu bilinmiyor, bölgeye çadır, soba, yardımlar ulaştırılamıyordu. erdoğan kahramanmaraş merkezli yaşanan depremden en çok zarar gören bölge ki merkez üssü olmamasına karşın böylesine büyük zarar görmesinin temel nedenlerinden biri zeminin depreme uygun olmamasıdır, 1 yıl içinde yeniden yapılandırılacağını açıkladı.1. hafta ben de enkaz yeriydim. üstümde bir ağırlık, başımda bir ağrı, tarifsiz bir acı içindeydim. ağlıyor, öfkeleniyor, çaresizlik içinde haberleri izliyordum. hükumete öfkeliydim, hem de çok, çok öfkeliydim. yangındaki duygularım yenilenmişti. eski duygularımı da yeniden yaşıyordum. bu öfke, üzüntü, çaresizlik... utanca da neden oluyordu. sıcak odamda, güzel evimde kendime hak görmüyorum mutsuzluğu, yaşamaktan utanıyordum. sağlığım yerinde, sevdiklerim yanımdayken keyifsiz olmaya utanıyordum. yediklerimden tat almamaya, yemeye utanıyordum.2. hafta ise daha sakindim, kalbim çarpıyordu hala, hala deprem haberlerinden ayıramıyorum kendimi ama dilekçe yazmaya, duruşmalara girmeye başlamıştım. arkadaşlarımla buluşuyordum. kalbimin bir yanı orada da olsa yaşamak zorunluluğu ile yaşamaya çalışıyordum. deniz kenarında yürüdüm, havayı çektim içime, çiçekleri kokladım, dalgaları dinledim... ruhum paramparça yaşamın keyfine varmaya çalıştım.3. hafta oldu hala büro işleri devam ediyor. adliye çalışıyor, ben çalışıyorum. depremde kaldı ruhumun bir yanı, bir yanım da burada. hiçbir şeyin tadının olmadığını fark ediyorum. içtiğim kahve, deniz, çiçekler... güzel gelmiyor hiçbiri. yaşamaya devam et, saçmalığı ile zorlamıyorum kendimi. arkadaşlarımla sarılıyoruz birbirimize ama sohbetlemiyoruz pek. 2. hafta gülmek istiyorduk, şimdi bunun boş bir çaba olduğunu görüyoruz. sessizce anlaşıyoruz, üzüntümüzü paylaşıyoruz. ülkemizin bir yanında gerçekleşen felaket için küçük çaplı yardımlarımız dışında çaresiz, hem de çok çaresiz olmanın acısı ile yanyana geliyor ancak mutlu olamıyoruz. neşe, keyif, güzel duygular... sonsuza dek ayrıldı sanki aramızdan. bir keder yerleşti yüreğimize, o keder ile sürecek artık yaşamak... biz de terk edildik ölüme, enkaza mahkum edildik, üşüyor ruhumuz ama yardım beklemiyoruz. o yardım gelmeyecek, biliyoruz.