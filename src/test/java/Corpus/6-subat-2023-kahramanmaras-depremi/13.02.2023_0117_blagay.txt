yıkılmış evler, virane yollar, boş odalarda ki o anılar, kırılmış penceler, yıkık duvarlar, ailemle birlikte sığındığım bir tandır, çamura bulanmış kitaplar, yüzü yırtılmış yastıklar, artık tütmeyecek bacalar, çocuk seslerinden mahrum kalmış parklar, başıboş sahipsiz köpeklerin bile hissettiği bir sessizlik, dilimde cümle aleme yetecek ağız dolusu küfür, küfür, küfür; hayatımda ilk kez bu kadar çaresiz hissettim ben kendimi. birbirine sarılıp yüzleri toprak içinde dünyasını değiştirmiş anneler ve çocuklar gördüm. annenin elinde bir miktar para, ev anahtarı ve çocuğun yanında üstüne giymesine bile fırsat kalmadığı bir mont. el açıp halimi arz etmeye dahi utanıyorum. evimiz yıkıldı, üstümde abimin çalıştığı madenin kıyafetleri, o enkazların önünde bizler için gönderilmiş ve elime tutuşturulmuş bir şişe suyu bile gönül rahatlığıyla içemiyorum; keşke keşke gerçek olmadığını bilsem ve yine murat abinin fırınından yeni çıkmış sıcak ekmekleri kolumun altına alıp bir ay kalmak için geldiğim evime dönsem.