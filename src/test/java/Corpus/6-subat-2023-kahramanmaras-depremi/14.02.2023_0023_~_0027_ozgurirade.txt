ben kendime gelemiyorum. siz gelebiliyor musunuz?bahsi geçen illerin hiç birine gitme şansım olmadı daha önce. ama ölümün ne demek olduğunu biliyorum ve bu insanlara çok üzülüyorum. ben sevdiklerimi hastalıktan kaybettim hep ve yıllar geçti ama iyileşemedim, atlatamadım. ama bu insanların bir gecede dünyalarının başlarına yıkılmış olmasına, önlenebilecek şeylerin önlenememiş, önlenmemiş olmasına, bir şekil sağ kurtulanların da devlet tarafından organizasyonsuzluktan sistematik bir cinayete kurban bırakılmış olmalarına dayanamıyorum. bunu hazmedemiyorum. evet, herkes çok üzgün, herkes çok perişan ama ben bu yaygara bitince nolucağını biliyorum. herkes kağıt üstünde bir sayı ve istatistiğe dönüştüğünde, yıllar geçtiğinde bile bu insanlar geri gelmeyecek. sesleri ne medyada ne başka bir yerde satır araları harici duyulmadığında aileleri hala göz yaşı döküyor, hala onları çok özlüyor olacak. çünkü -anlayamayacağım bir kesim harici- onlar için bir sayı bir yaşam demek. en sevdikleri, gözlerinin içine baktıkları demek. daha önlerinde sağlıkla yaşabilecekleri yılları varken deprem mevzuatına uygun olduğunu düşündükleri evlerinde can vermeleri demek. en mutlu anlarını bile buruk ve eksik yaşamak demek. belki bu yüzden bu kadar kötüyüm. belki bu yüzden onlarla ailelerinin yasını tutuyorum. onlara sımsıkı sarılıyorum.