deprem sonrası gördüklerimi inanın hiçbir tarafı düşman görmeyen biri olarak yorumlayınca şu sonuçlara varıyorum:- gerçekten çok büyük bir afet atlattık ve şimdiye kadar bu yüzyılın en büyük doğal trajedisini yaşadık. yani öncelikle nasıl bir beladan kurtulduğumuzu bilelim.- yıkılan konutların çoğu hakikaten de 99 depremi öncesi yapılan binalar olsa da, yakın tarihte yapılmış binalardan da çökenlerin olması çok üzücü ve düşündürücü. bu işi çok ciddiye almamız lazım sevgili kardeşlerim çünkü deprem değil, bina öldürüyor.- toki sınavı geçti ve hiçbir binası çökmedi. kim iktidara gelirse gelsin, bu kurumu daha da geliştirmek gerekir. - bu depremle birlikte türkiye'nin bu konuda yeterince hazırlıklı olmadığı ve olağanüstü zamanlar için iyi bir planlama yapılmadığı anlaşıldı. oysa bu tarz konuları önceden öngörmek ve çalışmak lazım.- afad ve kızılay çok net olarak görüldü ki yetersiz kaldılar. bu iş sadece devletle olmuyor maalesef, bu nedenle özel sektör ve sivil toplumu engellemek yerine, önlerini açmak lazım.- iktidar da, muhalefet de olayı siyasileştirmeye çalıştılar ve vatandaşları üzdüler. oysa halkımız müthiş bir dayanışma örneği gösterdi ve inanılmaz ölçüde yardımlar yaptı.- yurt dışından gelen yardımlar, senelerdir yürüttüğümüz insani diplomasinin karşılık bulduğunu ve ülkemizin gayet sevilen bir devlet ve toplum olduğunu gösteriyor. bu da çok güzel ve moral düzelten bir husus oldu.- ordunun bu tarz kriz zamanlarında sahaya sürülmesi lazım. bu konuda önceden hazırlanmış protokoller (emasya) yeniden gündeme getirilmeli.- deprem süreci iktidara ya da muhalefete mi yarar bilemem. açıkçası bunu düşünecek durumda da değilim. ama halk olarak sınıfı geçtik, devlet olarak kaldık diyebilirim.