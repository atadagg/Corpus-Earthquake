kılıç yarası gibi... acısı zamanla geçecek belki ama izi asla!"hasar gördü" diye bir tabir var. hasar, olan bir şeyin zarar görmesidir. antakya hasar görmedi, direkt yok oldu. insanıyla, doğasıyla, binasıyla, havasıyla yerle bir oldu... bin yıllardır örülen o kültür mozaiği yeniden inşa olur mu? tarihe bakınca kaç kere yerle bir olmuş, tarihten silinmiş ve yeniden kurulmuş. hastalıklı bir bağlılık bizimkisi bu topraklara. öleceğimizi bilsek de yaşamaya çalışıyoruz bu binicisini sürekli üzerinden atmaya çalışan vahşi at misali olan asi şehirde.henüz hayatımızı bir düzene oturtamamaktan, alıştığımız düzene dönememekten sebep kayıplarımızın idrakına varamadık. ömrü hayatımda sırf içinde bulunulan günü kurtarma, geçirme uğraşı verdiğim bir dönem daha olmadı. bunu bu deprem vesilesiyle ilk kez ve yaklaşık 2 buçuk aydır yapıyorum. nasıl normalleşeceğiz demek yanlış. normal kavramı 6 şubat 4:17'de bitti. 5 yaşındaki çocuktan 80 yaşındaki yaşlıya kadar herkesin ölene kadar taşımak zorunda kalacağı bir yarası, korkusu, telaşı var artık. bu travmayla normalleşmek mümkün değil. kaldı ki pandemide yeni normal diye bir kavram uydurdular. al işte asıl yeni normal bu. gerçek olan şu ki şu dünyada 1 dakika önce ne isen, ister eş, ister baba, ister evlat, ister zengin, ister fakir, ister yakışıklı, ister güzel... 1 dakika sonra kepçenin kazdığı toplu mezarda, öldüğün anki kıyafetinle, şanslıysan kendi battaniyenle, değilsen siyah bir poşetle ve üstündeki tahtaya yazılmış rakamla ifade edilen bir mefta olabilirsin. lütfen bunları unutmayın! neden öldüğümüzü lütfen hiç unutmayın...