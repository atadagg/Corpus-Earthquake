az önce gaziantep'ten, adıyaman'dan ve samandağ'dan tanıdıklarımla görüştüm. hepsinin söylediğinden anladığım tek şey şu; televizyonlarda haber kanallarında bizlere gösterilen her şey aslında buz dağının görünen yüzü. durum gösterilenden çok daha vahim. adıyaman'daki abim birçok tanıdığını kaybetmiş, haberlerde ne anlatıyorlar dedi tv ve internet yok biz görmüyoruz dedi. adıyaman çok gösterilmiyor dedim. gençliğimin geçtiği yerlerde şu an enkaz var dedi. çocukluk arkadaşlarımdan ölenler olmuş dedi. boğazım düğümlendi. samandağ'daki arkadaşım yollar çöktüğü için ulaşım yok bizim aile bahçeye gitti sağlam diye dedi. hatay şehrinin %70'i yok oldu dedi. gaziantep'teki arkadaşım bizim apartmanda hasar yok diye eve çıktık ama ilk gün hiç elektrik yoktu, şu anda da doğalgaz yok, elektrik gidip geliyor dedi. islahiye'de bir mahalle komple gitmiş, sadece muhtarı yaşıyormuş düşünün artık mahalle nüfusunu.. yemeği nasıl yapıyorsunuz dedim, fırın var orda yaparız elektrik varken ama bisküvi yemek yetiyor yemek aramıyoruz şu an tadımız yok ki dedi. kabus gibi diyor, ne diyeceğimi bilemedim. hala da bilemiyorum. yazık sadece çok yazık.edit: hatay defne'den deprem sonrası antalya'ya geçen arkadaşımdan aldığım bilgiye göre sözde antalya'da birçok otel misafir ediyor insanları ya, gitmişler bir otele. kendisi annesi ve engelli kardeşi.. otel görevlileri öncelikle deprem bölgesinden geldiğinizi ispatlayın demiş, ardından sizi listeye aldık 2 3 güne gelir sıra size demişler. bunlar da ailecek antalya otogarda sabahlamışlar. üzgünüm ben gerçekten çok üzgünüm. duyduğum şeyleri aklım almıyor.