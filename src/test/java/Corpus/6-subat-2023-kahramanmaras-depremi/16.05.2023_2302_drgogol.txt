türkiyemizdeki bir çok şehri yerle bir etmiş tarihin gördüğü en büyük depremlerden biridir. 14 mayıs seçimleri sonrasında depremin mekez üstü olan kahramanmaraş yeniden gündem olmuş durumda.bazı kızgın muhaliflerin, bu kadar olan bitene rağmen nasıl olur da erdoğan'a 70% civarı oy verilir, yardımlarımı z haram zıkkım olsun şeklinde sosyal medyada serzenişte bulunduğu görülmektedir. ben size bunu çocukluğu doksanlı yıllarda maraş'ta geçmiş ve şu an kırklı yaşlarında bir muhalif abiniz olarak şöyle açıklayayım. hani klişe bir siyasi tesbit vardır:”canım siz bakmayın bunların vatan millet allah dediğine ceplerine giren para azaldı mı her seçmen oyunu değiştirir” minvalinde galiba. aslında bu deyim doksanlı yıllar türkiyesine yani erdoğan'nın türkiye siyasi yapısını değişime uğratmadan önceki yıllara aittir. neydi o donemin özellikleri? insanlar görece daha apolitikti. oy tercihlerini belirleyen şey daha çok ekonomik nedenlerdi. o günlerin ekonomi gündemi de bugünden farklı değildi. o zaman da çillerli 94 krizi vardı mesela ve sonra iyice doksanların sonuna doğru bozulan bir ekonomik yapı. tek fark sosyal medya falan diye bişey olmadığından insanlar arasında nefret tohumları yayıp onları kimlikleri ile yüzleştirmek ve karşı mahalleye kin duydurmak çok kolay değildi. bunu yapmaya çalışan kartel medyası denilen bir tv gazete grubu vardı evet ama insanlar hala yeterince polarize değildi. mesela doğru yol partisi(dyp) ve ana vatan partisi(anap) denilen iki büyük rakip parti vardı ve bugün bile kimse bu iki parti arasında siyasi söylem olarak nasıl bir fark olduğunu bilmez. ama ikisi de 20% ye yakın oy alırdı. yani mekez sağ biraz bölük pörçüktü. sol nispeten bugüne benzer bir oy oranı ile konsalide olmuştu. peki 21 yıllık iktadırının sonunda yine bir seçim kazanma arafesinde olan bay erdoğan ne yaptı da bunca yıl iktidarda kalabildi. aslında sihirli bir cevabı yok. bu da çok klişe gibi gelebilir ama basitçe insanları kimliklerine hapsetmeyi başardı. toplumu sunni-muhafazakar- milliyetçiller bir tarafa kalanlar öbür tarafa şeklinde çok kabaca ayırarak bu insanları oy verirken ellerini kesseniz bir aleviye oy vermeyecek şeklinde doldurdu. bu karşı taraf için de geçerli oldu. aleviler ve kürtler de ister istemez kendi daha küçük hareket alanlarına döndü. bunu da yıllar içinde söylemleri, icratları, medyası ile tüm sistemi ele geçirerek yaptı. maraş ve muadili muhafazakar iller öteden beri zaten dinci tarifine uyan partilerin yüksek oy aldığı yerlerdir. erdoğandan önce de refah partisi şehirde en yüksek oyu alırdı. erdoğandan sonra bu yukarda bahsettiğim anap ve dyp seçmeni de merkezi bırakarak sağa doğru kaydı ve sonuçta maraşta önümüzdeki 10 yıl hergün seçim yapsanız 60-70% oyunu “alnı secdeye değen” herhangi birine gider gözü kapalı basar hale geldi. yani erdoğan gitse de fark etmez aynı dinci söylemleri kullanan her kim olursa olsun bu oyu almayı başarır.maraş özelinde ve genel olarak anadolu coğrafyasında şu anki konjektürde bu insanların oy verdikleri makbul dinci adamın aslında ne kadar lanet kötü bir adam olduğunu ispatlamaya çalışmanızın, nasıl oluyor da hala bu kadar oyu gidiyor ona veriyor demenizin makul bir anlamı yok. erdoğunın yıllar içinde inşaa etttiği türkiye siyasi atmosferinde bu insanlar pragmatik nedenlerle( 90larda olduğu gibi) gidip oy atmıyor. her seçime kendi kimliklerini tescil ettirmek ve karşı mahalleye sesinin daha gür daha korkutucu duyurmak için gidiyor. sizin muhalif mahalleden kafanızı çıkarıp aslında sizin mahalle lideriniz şöyle hırsız böyle namussuz demenizin (her ne kadar dedikleriniz doğru bile olsa) bu insanlar nezdinde hiç bir önemi yoktur. onun için kılıçdar alevidir bu insanlar ona oy vermez diyenlere kızan, olur mu canım türkiye bunları aştı ne alakası var diyen seküler modern arkadaşlara şunu diyebilirim. hayal ettiğiniz ve özlemini duyduğunuz ileri demokasiye sahip modern bir hukuk devletinde yaşıyor hissine kapılmanızı anlıyorum ama ne yazık ki erdoğan la birlikte ortodoğuda kimlikleri ile birbirinden ayrılmış olarak yaşayan halklara sahip diğer kabile devletlerinden farkımız bizim hala görünürde demokratik bir seçim yapıyor veya yapabiliyor olmamızdır. erdoğanın yirmibir yılda getirdiği bu noktadan yüzümüzü tekrar batıya doğru çevirip insanların oy tercihlerini daha kabaliyetli daha çalışkan ve ceplerini daha iyi dolduran bir insana dinine imanına bakmadan oy attırabilir miyiz işte orası meçhul.