ne tarafa dönsem, nereye baksam duygusal bir fon müziği eşliğinde deprem görüntüleri ve acıklı bir tonda seslendirilmiş konuşmalarla dolu videolar var. etmeyin eylemeyin ey halkım. depremden etkilenmeyen insanlar bile izledikçe zaten harap oluyor. burası zaten ayrı bir konu. amma velakin bu depremden birebir etkilenen 14-15 milyona yakın insan var. bu insanlar zaten yaralı, zaten yorgun. biliyorum ki bu acıyı kolay kolay atlatamayacaklar. uzun yıllar boyu izleri silinmeyecek. ama bir de sosyal medya kanalı ile bizler bu işi daha iç acıtacak hale getirirsek, bu insanlar ne yapar? bütün ailesini depremde enkaz altında bırakmış bir insanı düşünün bir kere. sizin duygusal, iç yakan müzikli sosyal paylaşımlarınıza denk gelme ihtimali çok çok yüksek. bu adam bunları izleyip izleyip kendini bir yerden mi atsın? kaç evladını enkazda bırakmış anaları düşünün. napsın bu analar? zaten kavrulmuş yüreklerine bizlerin de biber dökmeye hakkı varmı? tüm ailesini yitirmiş 3-4-5-7-8 veya benzer yaşlarda kaç çocuk var biliyormusunuz? bu yavrulardan aklı erenler bu görüntüleri izleyip iyice mi kahrolsun? aklı ermeyenler büyüyünce izleyip bir ömür içleri mi acısın? bu insanların psikolojilerini düşünmek zorundayız. toplum olarak bu insanların psikolojilerini de bizler düzelteceğiz. bizler arabeske, tiktoka, ona buna etkileşim manyaklığına bağlarsak bu işin sonu gelmez. lütfen.