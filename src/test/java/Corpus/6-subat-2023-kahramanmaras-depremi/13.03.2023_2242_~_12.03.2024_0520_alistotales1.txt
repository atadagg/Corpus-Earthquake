kötü anıları hatırlayalım ki ben ya da başkaları ev yapımı ile ilgili hata yaptığı zaman kimseye acımamak gerektiğini içten bilmek ve görmek lazım... her şey kanunlara, eğer kanunda boşluk varsa sadece bilime göre hareket etmek zorunda olduğumuzu hatırlamalıyız. eğer hatırlamazsak ölen onbinlerce vatandaşın kanının elimizde olacağı bilincinde olmalıyız. hatay'daydım. 4.10 gibi uyandım çocukları kontrol ettim. yatağa henüz geçtim ki birden sallanmaya başladık. sallanmaya başlayınca küçük çocuğumu yatağından aldım. çocukların odasına geçtik. o kadar hızlandı ki hareket edemedik yatağın kenarına çömeldik. kızım kucağımda, bir süre sonra sallanma değişti ve hızlandı.ilk önce güney kuzey yönünde sallandık, sonra doğu batı en son yukarı aşağı şeklinde sallandık.5. kattayız. apartmandan korkunç şekilde sesler çıkıyor, uğuldama, yıkılma, patlama sesleri, her yeri toz duman kaplıyor, hepsi bir arada...sallanma hızlanınca çocuk dolabı üzerimize devrildi. ben o esnada apartman yıkıldı diye düşündüm. ben, eşim, çocuklar derken... psikoloji gitti.sallantı durdu. üzerimize devrilen dolap ve yatak yaşam üçgeni oluşturdu. dolabın altından çıktık. gecenin dördü. elektrik yok. allahtan ben şarjlı lamba takmışım onlar çalıştı önümüzü gördük. çocukları giydirdik, hemen komşularla aşağı indik. araçların bazıları perişan, benim araç iyi durumda. araca bindik. bazı komşular çıkamamış, çünkü ayakkabılık devrilince kapıdan çıkamıyorsun. biz onu sabitlemiştik. onları çıkarmak için duvarı deldiler. bir komşum çıplak ayakla çıkmıştı, onu arabamıza aldık.etrafa baktık. bakmaz olaydım. apartmanların bazıları yıkılmış, bazıları yan yatmış, diğerleri perişan durumda...biz ailecek şanslıydık ama yakınlarım maalesef şanslı değildi.yıkılan bir binada yakınlarımı kaybettim.iki üniversiteli genç. birbirine sarılmış bir şekilde bulduk onları. o anda yaşadığımız acı tarifsizdi... buralar zor düzelir. artçılar her gün devam ediyor. alışacağız artık.edit:yaşadıklarımız(bkz: #150306748)acılar(bkz: #149149243)derin acılar(bkz: #155138165)en acı hikâye(bkz: #161193564)depremde öğrendiklerimiz(bkz: #155348181)