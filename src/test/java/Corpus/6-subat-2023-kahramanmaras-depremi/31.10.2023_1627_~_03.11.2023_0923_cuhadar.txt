yeterince radon gazı ve asbest solumamıza vesile olmuş deprem. deprem oldu bitti canlar gitti. şimdiler de birçok şehirde enkaz kaldırma işleri yapılıyor. kahramanmaraş merkez için konuşmam gerekirse yıkılacak daha çok bina var. can gitmesin tek olduğu da sorun değil. binayı yıkıyorlar bazen su dökülüyor bazen susuz. onu da geçtim hemen altında bir paletli yol kapatılıyor ve başlıyorlar demiri ayırmaya. etraf toz duman. sürekli gittiğin sokak bir bakıyorsun kapalı. bir kaç gün sonra açılmış ama bir bina daha yıkılmış yine kapalı. soluyoruz beton artığı tozları. şehir kısmen eski trafiğine döndü. şehir merkezi eskisi gibi faal olmasa da yollar da araçların doluluğu bunu gösteriyor. ev sorunu devam ediyor fiyatlar genel olarak pahalı. insanlar 1+1 kutu gibi evlerde mecburen kalıyorlar. yoksa günübirlik yayla evi olsa insanlar kalabilir ama aylarca belki de yıllarca orada kalmak bana göre çok zor. hele aile bir de kalabalıksa ayvayı yedin. küçücük konteynerde 3 - 4 çocuk varsa vay haline. bu arada deprem de kusurlular olarak genellikle müteahhitler ön plana çıktı. ama benim gördüğüm kadarıyla o inşaat ile ilgili herkes sorumlu. beton firmasından çay için durup kamyonu zamanında getirmeyen kişiye, inşaatı sulaması gereken kişiden denetim firmasına kadar. çokça birçoğu görmezden gelindi. daireden ruhsat verip inşaat bittikten sonra oturma izni verenler de en az onlar kadar sorumlu. gerçi akıllanma işi bizde pek yok. belki olayın acısı ile ilk birkaç ay baskı yaparız. sonrasında yine aynı tas aynı hamam. nerede kaldı imar affı diye siyasileri sıkıştırmaya başlarız. bu afetten ben epey ders aldım kendi şahsıma. bu maddi olsun manevi olsun bayağı bir titretti beni. dünya da kimsenin de başına gelmesini istemem. ama oturduğumuz yerden de deprem önlemi alınmıyor. hatta boş konuşarak ta alınmıyor. koskoca afad bir yıl öncesinde rapor düzenlemiş kahramanmaraş için. şehrin hangi noktasının ne derece etkileneceği bile yazılmış. ama benim dönem bitene kadar bir şey olmaz kafası ile 16 kat ruhsat verilmeye devam edilmiş. bizim buralar için geri dönüşü yok. diğer şehirlerimiz yaşamaz umarım.