deprem bölgesine hiç gitmedim, o illerde yaşayan tanıdığım bile yok. 6 şubat depremini hissetmedim. deprem olduktan yarım saat sonra nedensizce uyandım, telefona bakmamla aklımın başından gitmesi bir oldu. o sabah gün ağarıncaya kadar ne olup bittiğini anlamaya çalıştık. 99 depremini istanbul’da yaşamıştım, gölcük’te yaşananları idrak edebilecek yaştaydım. ne olabileceğini tahmin etmekle birlikte böyle büyük bir felaketi hayal edemezdim. 6 şubat’tan beri rüyada gibiyim. orada olan insanların acısını sanki paylaşabilecekmişim gibi bulduğum her videoyu seyrettim, her yaşanan hikayeyi okudum. birinci elden ulaştıracak yerlere az biraz yardım gönderdim. işyeri bir kampanya yapsa, çorba dağıtacak çocuklara bakacak gönüllü istese diye düşündüm hep, hemen koşup gidecektim. kendi başıma gönüllü olabilecek yürek bende maalesef yokmuş…aradan bir kaç hafta geçti, marmara depremi için korkumuz başladı. kaf’taki enerjinin birikmesiyle yaklaşan depremde yaşayacağımız felaketin fragmanını seyretmiştik. istanbul’da deprem olursa yedi cihan bizi kurtaramaz, hepimiz biliyoruz. her deprem haberi, her küçük marmara depremiyle kalbim sıkışıyordu… göğsümde dayanılmaz ağrılar başladı, kardiyolog kalpte bir sorun yok dedi. herhangi bir sorun yokken böyle agrılar yaşadıgım için nasıl hissetsem bilemedim.1,5 aydan fazla geçmiş üzerinden. bir kaç gün önce akciğer kanseri olup, serada kalmak zorunda olduğu için mikrop kapıp vefat eden depremzedenin hikayesini okuyunca yine boşluğa düştüm. az evvel oruç açarken bu yıl fiyatşardan ötürü dışarı iftara gitmediğimizi, evde yiyecek pek de güzel şeyler olmadığını düşündüm bir an. sonra aklıma deprem geldi yine. bu insanlar ne yiyor ne içiyor, çocuklar hangi şartlarda yaşıyor diye düşünmeye durdum. muhteşem bir hayatın içindeki şükürsüzlüğüm tokat gibi yüzüme vurdu. 6 şubat’tan beri ben ben değilim. hislerim, düşüncelerim karmakarışık. keşke elimden bir şey gelse, birilerine derman olabilsem… tüm bu yaşananlar için çok çok üzgünüm.