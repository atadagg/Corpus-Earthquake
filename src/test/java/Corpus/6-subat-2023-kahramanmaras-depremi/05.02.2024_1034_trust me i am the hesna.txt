tesadüf bu ya, antakya'da gece boyu durmayan bir yağmur var. gözlerimi açıp telefonumdan saate baktım, saat tam olarak 4:17 idi. nefesim kesiliyor gibi hissettim. yukarıda bir yazar arkadaşın dediği gibi o lanetli gece 6 şubattan ziyade pazarı pazartesiye bağlayan, yarıyıl tatilinin bittiği gün olarak kazındı zihnimize. çevremdeki herkeste bu gecenin endişesini gördüm, duydum. okula gitmek için uyanıp hazırlanması gereken o çocuklar 1 yıldır yok. onları öperek koklayarak uğurlaması gereken ebeveynler yok. gidip kahvesini içip neşeli dedikodular yapacağımız komşularımız, arkadaşlarımız yok. şanslıydık ama tam olarak bir yıl önce çıktığımız o kapılardan bir daha girmedik ve şimdi o kapılar da yok. canımın canı memleketim korkunç bir ovaya dönüşmüş durumda, işin özü bizden bize kalan hiç bir şey yok...öncelikle kardeşim bildiğim kuzenlerim ve çocukları olmak üzere hayatını kaybeden bütün güzel yüreklerin mekanı cennet olsun dilerim. hepimizin başı sağ olsun. yıllar bize bu acıyı bu hüznü unutturacak daha büyük felaketler getirmesin...