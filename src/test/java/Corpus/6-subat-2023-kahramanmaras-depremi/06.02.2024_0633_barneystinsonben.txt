ben hayatımda hiç ölüme bu kadar yakın hissetmemiştim kendimi. o an nasıl yataktan kalktım ne ara kendimi odanın bir köşesinde kitaplık üzerime düşmesin diye onu tutmaya çalışıyordum 1 yıl geçti hâlâ hatırlamıyorum. o an tek düşündüğüm şey sanırım bu sallantı hiç durmayacak ve öleceğim. canımdan çok sevdiklerime yan odamdaki anama babama bile veda edemeden ölüp gideceğimin çaresizliğini hissettim. 65 saniye falan diyorlar ya yalan. vallahi de yalan saatler sürdü sanki, saniyeler bitmedi bitsin diye bağıra çağıra yalvardım ama bitmedi. bir saniye bile ne kadar uzun olabilirse o kadar uzun sürdü. ondan sonra zaten hiçbir şey yolunda gitmedi. çok şükür biz hayatta kaldık ama on binlerce insanımız vefat etti. şehirler, milyonların çocukluğunun geçtiği memleketleri hatıraları silindi gitti. gerçekten çok büyük bir acı bu. nasıl dayanabiliyoruz aklım şaşıyor bazen. depremden beri doğru düzgün hiç ağlayamadım sayılır. bugünse, saatler geçtikçe içimdeki huzursuzluk daha da artmaya başladı ve sonra bir anda boşaldım resmen. saatlerce ağladım. kendimi susturamadım. dayanamadım, evde de durasım gelmedi çıktım dışarı 1 buçuk saat falan öylece dolaştım ruh gibi. tam 04.17 olduğunda ıpıssızdı her yer, bir sene önce kıyametti sanki ama şimdi... çıt çıkmıyordu dışarıda. tarifi zor bir şeydi o an hissettiğim. duamı ettim eve geldim az önce. şuan bunları yazarken de gözlerimden yaşlar akmaya devam etti, olsun. hayatını kaybeden herkesin rabbim mekanını cennet eylesin, geride kalan herkese de sabır versin. tekrarını yaşatmasın.