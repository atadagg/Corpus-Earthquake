4.17 de uyanıktım, ben zaten hep sabaha karşı yatarım.önce çok güçlü bir darbe yerden yukarı doğru, sonra kuzey güney yönünde salınım, sonra doğu batı, sonra tekrar yerden yukarı doğru bir darbe daha , bu defa kıvrıla kıvrıla sallanıyoruz. gayet soğukkanlı olmama rağmen depremin uzun sürmesinden dolayı sonlara doğru tedirgin oldum.hazırlanıp aşağı inecekken , tekrar bir deprem daha oldu , anneme merdivende yakalanmayalım eve girelim dedim , o da durdu. aşağı indik , çocukluk arkadaşımın eşi ve 2 çocuğu ile oturduğu apartmana baktım , yoktu. nasıl olduysa o kısacık sürede trafik kilitlenmişti. karanlıkta karlar altında yürürken çığlıklar , hırıltılar geliyordu enkazlardan.benzinimiz yoktu, sonraki gün alacaktım. çarşıya amcamlarım müstakil evine gittik. çarşı dümdüzdü. bağıran,çağıran ve yardım isteyenler her yerdeydi. bişey yapamadım. el attım, betonları dürttüm,itekledim bişey yapamadım.zaman ilerlerken bir ateş başında ısınmaya çalışıyordum tanımadığım bi sürü insanla. 2 gün çarşıdaydım, devlet yoktu, kızılay yoktu, afad yoktu,kimse yoktu kahramanmaraş şehrinde. kurtuluş mücadelesinde bi kere kendi kendimizi kurtardık ya ondan herhalde . susuzdum, dilim damağım kurumuştu,bi ara yağan yağmura ağzımı açtığımı hatırlıyorum.yiyecek zaten çok lüks bişeydi.jandarmaya ,sosyal tesislere sığındık 2 gün sonra , bir çorba verdiler , o kadar kötüydü ki anlatamam bak o açlıkta ne yesen mükemmel gelir ama gerçekten kötüydü, neyse su dağıttılar allahtan, ama sağolsun gencecik askerler uğraştı bizim için. asker sahaya neden inmedi hala anlamış değilim . sonra üniversiteye , babamın bir akademisyen arkadaşının odasına sığındık, elektrik ve su vardı üniversitede . sürekli deprem oluyordu , sürekli. ben milliyetçi adamım , devletimi severim.hükümet ile ayrı tutardım. ama o gün devletim beni yalnız bıraktı, hükümet ile devletin aynı şey olduğuna kanaat getirdim, 6 gün boyunca devlet adına bişey göremedik , sonra da şehirden kendimizi kurtardık. bi daha yaşanmaz umarım diyeceğim ama kesin yaşanacak bi yerlerde .