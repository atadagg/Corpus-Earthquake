hakkında yazacağım şeyleri günlerdir toparlayamadığım afet. günü bitirme odaklı yaşayıp, hava karardığında iç sıkıntısı ile geçen bir akşamdan sonra gece boyu uyumaya çalışmak ya da deprem oluyor mu diye korkarak sıçramak gibi etkileri olan felaket.20 yıllık en yakın iki dostumdan birini, eşi ve 9 yaşındaki kızıyla birlikte enkazın altından 8.günde çıkardılar. canımın cenazesine dahi gidemedim. ilk saniyelerde ölmüş oldukları ve acı çekmedikleri inancı ile normal hayatımı sürdürmeye başlayabildim. teselli detayı ne kadar acınası. sonra "ilk iki gün o enkazlardan sesler duyuldu, insanlar bas bas bağırdı acı içinde, yardım gelmedi" konusu aklıma düştükçe o anlık motivasyonumu kaybedip tekrardan diplere indim.bu bir kısır döngü şimdilik.hepsi öylece gittiler. ülkenin onbinlerce insanı gibi. bu ölümü hak etmediler. bu kitlesel acıyla baş etmekte zorlanıyorum.bu on il, antakyalının adana'da okuması, maraşlı birinin antepli biriyle evli olması gibi akrabalık ve arkadaşlık ilişkileri nedeniyle birbiriyle çok iç içe kentlerdir. kime sorsak bir yakınını kaybetti. herkesin cenazesi var buralarda.öfke ve acı çoğu zaman iç içe. büyük bir umutsuzluk var. yaşam motivasyonu yok kimsenin. günlük hayat gailesi ile devam etmeye çalışmak çok kısa sürüyor. yardım noktalarında çalışarak el uzatmaya çalışıyoruz insanlara.hasar tespit ekibinde yer almak yerine bunu tercih ettim. çünkü mesleki katkıda bulunacak şekilde mental olarak toparlandığımı hissetmiyorum.poşetlere ihtiyaç malzemelerini doldurmak ve ulaştırmak daha somut şekilde el uzatmak gibi geliyor şimdilik.zaten imar, konut yapımı ve kentlerin iyileşmesi anlamında insanlara nasıl bi hayal kırıklığı yaşatacaklarını hep birlikte göreceğiz.bunun bir parçası değilim. ve olmak istemiyorum.çalıştığım yerel yönetim kurumundaki her desteğin içindeyim ama merkezi yönetim konusunda bu entryde yorum yapmayacağım.ve evet, yazmayı planladığım entry bu değildi.