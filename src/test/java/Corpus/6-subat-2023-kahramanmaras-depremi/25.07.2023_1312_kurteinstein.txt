depremin ilk 1-2 ayı boyunca değil hasarlı eve girmek sağlam binalara bile korkan vatandaşlar şimdilerde orta hasarlı evlerde oturmaya başlamışlar. bunun en büyük nedeni de çaresizlik, yetersiz ve de elverişsiz barınma imkanları. bu kişilerden biri de ağabeyim. deprem sonrası şehir dışında kırsalda yer alan arazisine prefabrik ev yaptırmak istedi. kendi evi orta hasarlıydı. prefabrik firması önden işin yarı bedelini tahsis etti ve 60 günde anahtar teslimi yapacağını taahhüt etti. anlaşmanın üzerinden 4 ay geçti firma henüz çivi çakmış değil. parayı da alamıyor ağabeyim. şimdi dava açmaya hazırlanıyor ama bu bir çözüm değil takdir edersiniz ki. mahkeme 6 ay mı sürer 1 yıl mı 2 yıl mı devasa bir bilinmezlik... dava sonuçlansa bile parasını alabilir mi oda muamma. ağabeyim depremden sonra 2 ay boyunca eşinin ailesinin müstakil evinin bahçesinde çadırda kaldı. psikolojisi o kadar bozulmuştu ki herhangi bir dört duvar arasına giremiyordu ancak geldiği son nokta kendi evine güçlendirme yapılmadan geçmeyi düşünüyor. yüksek inşaat mühendisi olduğumdan bana da sık sık fikrimi soruyor. ben de her seferinde güçlendirme yapılmadan oturmasının sakıncalı olduğunu söylüyorum ama tüm şartlar kendisini buna zorluyor. deprem bölgesinde ciddi bir kaos ve bilinmezlik var. depremin yarattığı yıkıcı etki deprem sonrası bunaltıcı süreçle de birleşerek insanları daha da çıkmazlara sürüklüyor. 28 mayıs'ta bu sorunları çözebileceğine inanılan şahıslarsa işin şovunun peşinde. muhalefet desen kendi derdine düşmüş. toplum desen ağır ekonomik buhran nedeniyle kendi derdine düşmüş haklı olarak. milyonlarca depremzede belirsizlik sarmalında hayatta kalmaya çalışıyor. ne toplum ne siyaset ders almış değil. bir sonraki felakette (bkz: beklenen büyük istanbul depremi) görüşmek üzere. emin olun 6 şubat'taki depremde yaşananların daha katmerlisi olacak ve toplum biz nerede hata yaptık diye bir kere bile sormadan bir sonraki felaket beklenecek. ısınan kaptaki kurbağalar gibiyiz ve suyun sıcaklığı artık dayanabilme sınırımıza denk. son olarak, depremde vefat edenleri saygıyla anıyorum geride kalanlara ise sabır ve kolaylıklar diliyorum.