usgs ve emsc gibi saygın ve uluslararası kuruluşlara göre merkez üssü nurdağı şatırhüyük köyü ve büyüklüğü 7.8 mw. derinlik 17 km. nispeten sığ bir deprem ve yer ivmesi çok yüksek. bu denli büyük yıkım yapmış olması doğu anadolu fayı ile ölüdeniz fayının aynı anda kırılmış olmasından kaynaklı büyük bir güç ortaya çıkarması. şu anda çalışmalar devam ediyor, bence ilerleyen yıllarda büyüklük 7.9 veya 8.0 olarak revize edilebilir. zira 17 ağustos 1999 depremi önce 7.4 denildi sonra da saha çalışmaları sonrası 7.6 olarak güncellendi. bugün yıl dönümü ve "unutmayacağız, unutturmayacağız" edebiyatı yapanlar bilin ki yarın hiç bir şey hatırlamayacak. ta ki bir sonraki büyük depreme kadar. hepsi bal gibi de biliyor ki ülke yarın kendi seçim gündemine dönecek. hangi afetten ders aldık ki bundan alalım? ders alınsa tekerrür etmezdi zaten. şu anda türkiye'nin bir çok yerinde, marmara bölgesi de dahil olmak üzere 7 ve üzeri deprem bekleniyor. elle tutulur ne gibi bir tedbir var dersen sıfır derim. avcılar ve haramidere bölgesine hala 30-40 katlı gökdelenler, plazalar dikiliyor. hepsi gevşek zeminli ve hala dere yatağı. amik gölünü kurutarak antakya şehri inşa edildi, depremden en ağır hasarı antakya aldı ve hala daha buraya ne gibi bir yapılaşma yaparız diye tartışıyorlar. allah bir daha böyle bir afet göstermesin demek kolay ancak biz üzerimize düşeni yapmıyor ve stratejimizi deprem sonrasına göre kuruyoruz. deprem oluyor "şöyle yardım ettik şöyle yara sardık, şu kadar kaynak aktardık" diye övünüyoruz. biz afeti değil riski yönetmek zorundayız. yara sarmak çağdaş bir yaklaşım değil. artık insanımız depremde ölmemeli. bu kadar gelişmiş bir inşaat teknolojimiz varken depreme dayanıklı konut yapmak zor değil. yara sarmakla övünmek değil, yaralanmamakla övünmeliyiz.