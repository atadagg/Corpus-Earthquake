99 depreminde ailemin bir kısmını kaybettim.hatırlayanlar için deprem çok büyük bir acıdır ve her an olabileceği korkusu insanı bırakmaz. gece, gündüz, aileden uzak olunduğu ilk an o korku hissettirir kendini.şu an yaşanılanlar çok kötü, çok üzücü.bugün ve bir süre daha olayın şokundan çıkamayacak insanlar. ama sonrasında ciddi bir psikolojik destek/tedavi süreci olmalı. umarım bunu atlamaz kimse.biliyorum barınma, sağlık, yas, yeme-içme çok daha büyük ihtiyaçlar. ama o sürecin devamını yaşamış ve ailesinde hissetmiş birisi olarak söyleyebilirim ki tedavi almadan bu tarz şeyleri atlatmak çok zor.özellikle küçük çocuklar için.en büyük korkum ise yağma durumları. bunları ne yazık ki düşünmek zorundayız çünkü böyle bir ülkede yaşıyoruz.en büyük duam göçük altında kalanlara sağ salim ulaşılması, bu soğukta kimsenin açta açıkta kalmaması ve birileri can derdindeyken birilerinin mal derdine düşmemesi.eminim sol frame bugünlerde sürekli güncellenecek, patavatsız bir siyasetçinin ismini, yağmacıları, kötü insanların gaflarını göreceğiz.bakmamak ve yalnızca insanlara yardımcı olmak en önemlisi.99'da da böylelerdi, şimdi de böyleler. kötü insanlar ve kötü olaylar ne yazık ki değişmiyor.