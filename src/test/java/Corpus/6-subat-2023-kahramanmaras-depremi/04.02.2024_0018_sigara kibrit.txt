ben bu depreme gaziantep merkezde yakalandım. sarsıntıyı da insanların çığlıklarını da düşen çanak çömlek sesini de sarsıntı anında elektrik tellerindeki parlama anını takip eden birkaç saniye içinde elektriğin gidişini de sokağa çıktığımda buz gibi havayı da yerlerdeki kar birikintisini de insanların panikle ne yapacağını bilemeyişini de çok iyi hatırlıyorum. antep merkezde yıkılan bina sayısı 5-6, kontrollü biçimde yıkılan ve daha da yıkılacak bina sayısı çok. genel olarak antep'te durum böyleyken hatay, maraş, adıyaman, malatya ve hatay ile maraş'a antep'ten daha yakın iki ilçemiz nurdağı ve islahiye tam anlamıyla cehennemi yaşıyordu. faya yakınlık ve zemin ya da açgözlülük ve rüşvet ya da denetimsizlik ve koşulsuz şartsız allah bizi korur inancı ne derseniz deyin.depremi kader, ilahi takdir, allah'ın emri... gibi sorgulayıcılıktan uzak, tamamen teslimiyet içeren, açıklamalarla geçiştiren, geçiştirmese bile bu minvalde açıklayan insanlardan nefret ediyorum. bir de olası depremlerden korunmak için çalışma, tedbir, yönetmelik, denetim, sağlam malzemeleri tartışmak yerine allah bizi korur gibi önlemler sunan insanlardan da nefret ediyorum. "allah'ın emri ve izni dışında bir şey olmaz. allah istemeden yaprak bile kıpırdamaz." kullandıkları cümle de bu.+ aynı deprem japonya'da can almazken, geç dünyanın en gelişmiş ülkesini, şehirleri eli silahlı, devlete kafa tutan karteller tarafından yönetilen meksika'da bile deprem can almazken biz niye bu kadar can verdik? - allah'ın takdiri.+bak aynı sokakta bu bina yıkılmış, bu bina yıkılmamış ama hasar kayıtlı, kontrollü biçimde yıkılacak, şu bina da tamamen hasarsız. neden böyle? - allah'ın takdiri.+ bebekler, çocuklar öldü, insanlar iç kanamayla öldü, soğuktan öldü, birbirine sarılmış ölü bedenler çıkarıldı enkazdan! zamanında gerekli tedbirler alınsaydı böyle olmazdı.- kaderde ne varsa onu yaşarsın....."peki o zaman israil'in filistin'e saldırıları da mı allah'ın emri ve izniyle oluyor, bu durum filistinlilerin kaderi mi? iki milyar müslüman allah'ın emrine, filistinlilerin kaderine karşı mı geliyor?" diye sorunca, israil'in zulümleri nedense allah'ın emri ve bilgisi dahilinden çıkıp, israil'in özgür, hür iradesine bağlanıyor. olası depremler konuşulunca allah bizi korur. yanıtını veriyorlar. maraş depremlerinde bebekler öldü, sen daha mı değerlisin bebeklerden? allah sen kendini koru diye akıl ve vicdan vermiş. zemini araştırma, malzemeden çal, kullandığın malzemeyi de en dandiğinden seç, ucuz olsun diye tecrübesiz işçi kullan sonra evin girişine allah korusun yaz. nah korur allah seni. allah seni depremden korursa hastalıktan da korur. bundan sonra hastaneye gitme, ilaç kullanma. otur evinde dua ederek iyileş.