tam bir yıl önce 5 şubat günü ispanya'dan türkiye'ye döndüm. o kadar güzel bir tatil geçirmiştim ki, sabiha gökçen'e indiğimde ne işim var bu ülkede, artık hiçbir anlamı yok yaşamak istemiyorum buraya beni bağlayan hiçbir şey yok hissiyle evime geldim. yol yorgunu erkenden uyudum, sabaha okul başlayacaktı. şu entry'i elim titremeden yazamıyorum. sabah alarmdan önce kalktım telefonu elime aldım. sonrasını kesik kesik hatırlıyorum. çok zorluyorum kendimi ama o 6 şubat haftasını net bir şekilde hatırlayamıyorum. tanıdığım kaç kişi öldü, kim nerede, hangisini arasam nereye gitsem ne yapsam da bu cehennemden bir çıkış yolu bulsam diye kendimi yedim bitirdim. ölmeden cehennemi yaşadık. o gün bugündür 4 saat kesintisiz uyuyamadım sanırım. ara sıra nüks ediyor hafızamla ilgili ciddi kayıplar yaşadım, hala çözülmedi. bu ülkeden ne kadar istesem de çekip gidemeyeceğimi malesef idrak ettim. hâlâ tereddütlerim var, hâlâ anlamsız hayat. bilmiyorum neyin sınavını verdik ama ben geçemedim. uyku yarım, mutluluk yarım, her şey eksik. yanlış yerdeyim ve ne yapıyorum diye sorguluyorum. velhasıl bu deprem benim beynimde de oldu. enkazını da kalbim kaldıramadı.