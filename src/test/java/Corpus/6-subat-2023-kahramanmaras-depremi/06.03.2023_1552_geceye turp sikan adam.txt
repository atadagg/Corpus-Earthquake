üstünden tam bir ay geçti. saat 04:17'de gerçekleşen ilk depremin ardından yıkımın büyüklüğü deprem bölgesi dışındakiler tarafından daha yeni idrak edilmişti ki 13:24'te ikinci büyük deprem gerçekleşti. depremin verdiği hasarla mücadele için, hükümet tarafından en yüksek seviye olan dördüncü derece alarm ilan edildi. depremler sonucu binlerce insan öldü, yaralandı veya enkaz altında kaldı ve göçük altında çaresiz durumda kurtarılmayı bekledi. deprem gündeminde yurt içi ve yurt dışından depremzedeler için yoğun şekilde yapılan yardımlar, vatandaşlar tarafından yayılan deprem bölgesi ve enkaz haberleri ve enkaz altından mucize şekilde kurtulan hayatların yanında birçok konuda can sıkıcı tartışmalar yaşandı. bunlar; enkaz yerlerinin yoğun şekilde paylaşıldığı twitter'in erişime kapatılması, yeterli sayıda askerin sokağa indirilmemesi, hükümet tarafından stk'lar yerine devlete yardım yapılmasının istenmesi ve kızılay'ın elinde bulunan çadırları stk'lara para karşılığı satmasıydı.bir ay sonra hükümet tarafından açıklanan rakamlara göre depremde 45 bin 968 t.c vatandaşı hayatını kaybederken, depremden etkilenen illere hala yeterli yardım malzemesi ulaştırılabilmiş değil. deprem, sadece aldığı canlar ve getirdiği yıkımın üzüntüsüyle sınırlı kalmadı. daha büyük illerde gerçekleşebilecek depremler için büyük bir korku getirdi.