gelişmekte olan ülkelerden biri olmadığımızı gösteren, yarattığı ve yaratacağı kötü etkilerin henüz %1 ini bile görmediğimiz büyük felaket.hem toplum, hem de devlet olarak 1 sene sonrasını bile düşünmüyoruz, planlı programlı hareket etmiyoruz ve tamamen günü kurtarma odaklı yaşıyoruz. böyle büyük felaketler yaşadığımız zaman aklımız başımıza geliyor ama çoktan iş işten geçmiş oluyor. daha da kötüsü, asla yaşadığımız kötü deneyimlerden ders almıyoruz ve anlamsız bir kadercilikle hayatımıza devam etmeyi tercih ediyoruz.türkiye gibi bir deprem ülkesinde her isteyen kafasına göre bina dikebiliyor, ipini koparan müteahhit olabiliyor, insanlar kafasına göre kolon kiriş kesebiliyor, çürük binalarda oturmak zorunda kalıyorsa, devlet doğru düzgün planlama yapamıyor, yönetmelikleri uygulayamıyor, denetimleri yapamıyor, depreme dayanıksız binaları tespit edip boşaltamıyorsa bu tür felaketlerden sonraki zarar da olması gerekenden çok daha etkili oluyor ve iş içinden çıkılmaz bir hale geliyor. akla ve bilime gereken önemi vermediğimiz sürece bu acıları daha çok yaşayacağız maalesef. istanbulda benzer bir durum yaşanırsa bu ülke ne hale gelir diye durup düşünmesi gerekiyor herkesin. özellikle de yetkiyi elinde bulunduranların.