üzerinden aylar geçti ama şahit olduğum görüntüler hala eskimeden zihnimde duruyor.mesela dolma yiyemiyorum depremden sonra artık. çok garip ama elim gitmiyor. gözüm doluyor her defasında.8-9 şubat'ta kahramanmaraş'ta neredeyse uyumadan 2 gün geçirdim refüjlerde tek çarşafa sarılı ikili-üçlü yığınlar halinde görünen 10'larca cesetlerın yanında çalıştım.10-11-12-13 şubat'ta reyhanlı'da ve antakya'da enkazlardan duyduğum sesler hala kulaklarımda. eskiden yemek yediğim yerler, kaldığım otel hepsi bütün bir mahalle olarak yerle bir olmuştu. ama yine de en acıtanı bunlar değildi.adana güzelyalı mahallesinde alpargun apartmanının enkazından molozları kovalara doldururken elime gelen ters dönmüş dolma tenceresini kaldırdığımda dökülen biber ve patlıcan dolmalarını gördüğümde hissettiğim acı kadar acı yaşamadım deprem boyunca. belki evin hanımı yarın yenilmesi için hazırladı onları, ya da bir öğrenciye annesi hazırladı yolladı yemesi için vb. her şey olabilirdi ama en beklenmedik en olmaması gereken oldu o gece. tencereyi kaldırınca yere dökülen dolmaların hafızamda bu kadar keskin bir resim çizebileceğini, zihnimde bu kadar yer edinebileceğini hiç tahmin etmezdim.