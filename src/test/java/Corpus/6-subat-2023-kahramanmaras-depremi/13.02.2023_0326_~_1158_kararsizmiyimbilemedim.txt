5 şubat 2023 akşamı birçok ailenin son defa akşam yemeği için masanın başına oturduğunu düşündükçe uyku falan kalmıyor. zaman makinesinin icadını deli gibi istiyorum. olmuyor. bir hafta önce normal hayatına devam eden, pazartesi işe gitmek için yatan insanlarımızı düşündükçe... ne bileyim ya. bu deprem çin'de olsa, 100.000 bin kişi ölseydi, 'çok kötü olmuş, yazık olmuş o insanlara' derdim. param varsa yardım eder para yollardım belki. ama günlük hayatımda hiçbir etkisi olmazdı. ateş gerçekten düştüğü yeri yakıyor. insan, kendi ülkesinin insanına, aynı kültürü paylaştığı, aynı hayalleri, aynı sınırları paylaştığı insanlara karşı daha da hümanist oluyor onu anladım. depremde hiçbir yakınım hayatını kaybetmedi. ancak tanıdığımın tanıdıkları maalesef hayatını kaybetti. ama ben bu ülke için, bu ülke insanı için bu kadar üzüldüğümü hatırlamıyorum. 99 depremini yaşamış biriyim ama küçük bir çocuktum hatırlamıyorum. ama yıllarca annemle babamın o deprem korkusu travmasıyla büyüdüm. küçücük bir sallantıda babamın gözlerindeki korkuyu bildim. yani bazı insanlardaki travma hiç geçmeyecek. en yakınını kaybeden insanların birçoğu için hayat 5 şubatta durdu, birçoğunun hayatı 5 şubatta kaldı. bunu yapmaya kimsenin hakkı yoktu. başımızı sokabileceğimiz bir yuva dediğimiz evlerin bu kadar ucuz olmaya hakkı yoktu. yaşam haklarının ellerinden alınmasına hakkı yoktu kimsenin. biz ne dersek diyelim, normale döneceğiz elbette. ama hayatını kaybedenler hayatını kaybettiğiyle kalacak, kalmasın isterdim. ama bu ülkede unutulmayan bir şey yok. geride, yakınlarını kaybetmiş, hayatı boyunca travma yaşayacak olan insanlar kaldı. bu millete bu reva görülmemeliydi. anneler babalar çocuklarını gömmemeliydi. bebekler... hiçbir bebek anne baba kucağından kopmamalıydı ya. kaç aile yok oldu. düşündükçe kafayı yiyorum. hayatı 5 şubatta durduramayacağız, umarım gelecekte yeni can kayıpları yaşamayız depremden. bu ben de olabilirim, siz de, başkası da.