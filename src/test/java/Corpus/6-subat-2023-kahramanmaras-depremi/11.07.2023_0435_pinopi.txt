aradan uzun bir süre geçmesine rağmen hâlâ atlatamıyorum. her saniyesini hatırlıyorum. ilk saniyelerinde herkese deprem oluyor uyanın diye sakince seslenişimi , sonraları çığlıklarla uyandırmaya çalışımı, ayağa kalkışımı, ayakta duramayışımı, geri düşüşümü, sesleri, gözlerimi kocaman açmamı, hiçbir şey yapmadan öylece duruşumu, ölmeyi beklememi... sabah uyanıyorum, gülüyorum, şakalaşıyorum, hayatıma devam ediyorum. akşam oluyor uyuyamıyorum.her saniye aklıma geliyor, ölenleri düşünüyorum, çığlıklarını, ailelerini düşünüyorum, şehrimi düşünüyorum ve uyuyamıyorum.ailemden kimse deprem anında yatağından kalkamadı. hepimiz öylece bekledik. bizim gibi bekleyip yataklarında ölen komşumuz geliyor aklıma. bu durumda biz şanslı mı oluyoruz? aileme evden taşınalım dedim ve bir ev beğendim. bir türlü tutamadık evi. o eve taşınsaydık biz de içindekiler gibi çığlıklar içinde ölmeyi mi bekleyecektik? ya da kurtulsam yaşayacağım acıyı ve vicdan azabını kaldırabilecek miydim? bu düşünceler sürekli aklımı kemiriyor. birçok kişinin de aklını kemirdiğini biliyorum.eski halimize dönmeyiz ama umarım toparlandıktan sonra eski halimizden bir parça buluruz.hatay'dan sevgiler