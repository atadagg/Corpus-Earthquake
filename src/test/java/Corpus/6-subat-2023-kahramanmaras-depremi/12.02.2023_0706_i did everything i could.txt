maraş özelinde gözlemlediğim kadarıyla yıkımın çok büyük oranda zemin ile alakalı olduğunu düşünüyorum. bilenler bilir şehir son 20-30 yıldır kayseri tarafına doğru gelişiyordu ve bu gelişme aksı yukarı bir yükselti yönündeydi. aşağı marşa ve yukarı maraş diyebiliriz. maalesef aşağı maraşta yıkım çok etkili oldu yine de ayakta kalan binalar var demek ki onların mühendisliği iyiymiş. yukarı kısma gelirsek , yukarı bölgede de bir dağ yamacına yayılmıştı. bu yamacın kabaca alparslan türkeş bulvarını bir çizgi kabul edersek buranın üstünde kalan yapılar çok büyük bir oranda sağlam kalmış aşağıya doğru dağın eteklerinden aşağıya gittikçe yıkım artmış. bahsettiğim caddede hiç beklenmeyen iyi apartmanlar yıkılmış, bunlara büyük ihtimalle altlarına açılan dükkanların ( pastane, banka, spor salonu vardı benim hatırladığım) kolon kesme vb faaliyetlerinin sebep olduğunu tahmin ediyoruz. gelelim dağ yamaçlarının yukarılarına.. buralarda benim bildiğim abartısız 30 yıllık kimin yaptığı bile tam belli olmayan dışarıdan da bir şeye benzemeyen yapılar var mesela serinkent gibi bir apartman sitesi. bu siteye yıllar önce çürük raporu verdiler ve ben kendimi bildim bileli halk buraya çürük gözüyle bakar yani bu raporlar falan daha ortada yokken de. sonuç yıkılmamış. şu an oturulamaz kararı çıkmış ama sonu olarak içinden insanlar sağ kurulmuş ve çökmemiş. tek koruyan faktörün zemin olduğunu düşünüyorum. aynı şekilde teyzemlerin ve ananemin 30 yıldır oturduğu deprem yönetmeliği falan hak getire zamanlarında yapılmış, mühendis bile uğramamış site ve evlerde ciddi hasar yok ve buranın yıllardan beri kayalık zeminde olduğu söylenir nitekim coğrafi olarak da dağ eteğinde sayılacak bir konumda. şehir tekrar inşaa edilecekse tamamen bu bölgeye yapılmalı. hoş o bölgede boş arazi de kalmamıştı ama.. bir de maraş halkı büyük ve şatafatlı ev sevdasından vazgeçmeli. o şehrin insanlarını çok iyi tanıyorum. 4+1 200 metrekare ev aşkını bir kenara koymalı. burada yapılacak evler 50-60 metrekare olacak tek kriter depreme dayanıklı olması ve bahsettiğim dağ yamaçları sayılacak alanlara yapılması. üretmeden tüketmek kültürümüz yüzünden bu 200 metrekare şatafatlı ev modası çıktı. halbuki bahsettiğim yüksek yerleşim alanlarında herkese yetecek alan vardı dolmadan önce. büyük ev sevdası yerine sağlam ama minik ev diye düşünülüp konutlar yapılsaydı ve şehrin geneli orada yaşasaydı maraşta hiç bir kayıp bile olmayabilirdi. zira bahsettiğim bölgede yıkılan ev yok gibi bir şey. o bölgede yaşayan çoğu insan sağ kurtuldu. olması gereken o bölgede bazı insanların 250 metrekare evde yaşaması değil tüm halkın 50 metrekare evde yaşayarak orada kümelenmesiydi. zaten dağın yamaçlarından aşağıya indikçe yıkım olan yerlerin hepsi eskiden sulak tarım arazisi olduğunu tüm yaşlılarımız söyler. aynı yaşlılarımız yıkım olan yerleri işaret ederek orada kara maraş diye bir yerin olduğunu, eskiden çok şiddetli depremlerden dolayı şehrin yerle bir olduğunu da derler. yani toplumsal hafıza bile hazırlıklı ama yöneticiler orada yerleşim tutmaya devam etmişler inatla. hep kader allah’ın adeti takdiri deniyor ama allah tam tersi maraş halkına güzellikler vermiş. uçsuz bucaksız verimli sulak tarım arazilerinde sadece tarım yapılmalıydı. şehir dağ yamacına herkesin 50-70 metrekare evi olacak şekilde tasarlanmalıydı. o şekilde bu şaplam zeminli araziler herkese yeterdi. paralel evrende böyle bir alternatif maraş hayal ediyorum. bu senaryoda avrupa’ya hiç özenmezdik zira akdeniz ikliminin hakim olduğu maraşın belki de bir italyan şehrinden farkı olmazdı. bunun yerine doyumsuz, savurgan, tarım arazilerinin ve yamaçlardaki arazinin kıymetini bilmeyen, rasyonel düşünemeyen bir maraş oldu. herşeye rağmen allah yine acımış olsa gerek daha geçtiğimiz ağustos ayında sık sık 4 şiddeti civarında depremler oluyormuş ve bilim adamları bunun her an 7 üzeri şiddette gerçekleşecek bir depremin habercisi olduğunu söylemişler. haberi okuyup tarihine baktığımda dehşete düştüm üstelik bunu diyen kişi afetle ilgili bir birimin başında. allah halkı seviyor olsa gerek ki ağustos ayında uyarı göndermiş bilim adamları depremin geleceğini akıl etmiş ama hiç bir şey yapılmamış. işte haberin linki bu okuyup da saçını başını yolmayacak dehşete düşmeyecek insan yok. https://www.evrensel.net/…uklugunde-deprem-olabilir