türkiye cumhuriyeti tarihinin en büyük felaketinin yaşandığı deprem felaketidir. ancak ben bir mühendis olarak konuya teknik bir açıdan bakmak istiyorum. tam bir deprem bölgesi olan ülkemizde halen daha betonarme imalatına devam edilmesini irrasyonel buluyorum. çünkü ne kadar sağlam yapılırsa yapılsın metreküpünün 2.4 ton olduğu bir malzemenin altına girmeyi hiç mantıklı bulmuyorum. tek katlı, geçme tuğla sistemli, prefabrik ya da çelik gibi sistemlerle evlerimizi yapmalıyız. çevreme de her zaman söylediğim gibi betonarme zannedildiğinden çok daha ince bir işçilik gerektirir. örneğin yaz aylarında betonu döktüğünüz saat bile önemlidir, keza don olan günlerde de dökmemeniz gerekir. ve türkiye'deki inşaat ustalarının müteahhitlerin eğitim seviyeleri düşünüldüğünde betonarme işçiliğinin teknik gerekliliklerine uyulamayacağını en iyi şantiyelerde çalışan inşaat mühendisi arkadaşlar bilir.şu anda toki deprem bölgesindeki bazı köylere tek katlı köy evleri inşa etmektedir. mümkün mertebe bu minvalde evler yapmalıyız. en kötü ihtimalle maksimum zemin dahil 4 katlı betonarme evler yapmalıyız.