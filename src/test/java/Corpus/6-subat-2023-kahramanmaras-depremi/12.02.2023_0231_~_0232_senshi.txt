mercalli şiddet ölçeği diye bir şey olduğunu öğrenmeme vesile olan ve bu ölçeğe göre xi şiddetinde olduğunu gördüğüm deprem. hatay'da evimde uyurken yakalandım. bir buçuk dakika sürmüş. izmir'de on altı saniye süren depremde evimin ağır hasar aldığını ve neredeyse bir kitlesel yok oluşun bir seviye altını yaşadığımı düşündüğümde benim yaralanmadan kurtulmamın nasıl bir mucize olduğunu yeni idrak edebiliyorum.hayatımı kaybetmedim. orada yalnız yaşayan biriydim, ailemden kimse orada değildi ve bu yüzden ailemi de çok şükür kaybetmedim. ama evimi, kedimi, yüz yüze baktığım insanları kaybettim. koca bir şehir gözlerimin önünde içinde iyi kötü anılarımla yok olup gitti. şimdi akli dengemin kaybolmasından endişe ediyorum.seninle yaşamak istemiyordum antakya. seninle de iskenderun. ikinizle de zaten ağır şeyler yaşamıştım ama vedamız böyle olmamalıydı. siz yerinizde ben yerimde mutlu ve iyi olmalıydık. bana hatay isimli hiç kapanmayacak büyük bir yara bırakan deprem.