7 göbek kahramanmaraşlıyım. liseyi bitirene kadar orada yaşadım. hala akrabalarım orada yaşıyor veya yaşıyordu. o gün istanbul’da yaşayan kahramanmaraşlı bir tanıdığımın telefonuyla sabah 5 te uyandım. telefonu kapattığımda kardeşimin mesajını gördüm biz iyiyiz diyen. olayın ciddiyetini kavrayamadım en başta o zamanlar sevgilim olan insanı aradım insani bir refleksle. ne yapacağımı bilemedim hemen gitmeyi düşündüm oraya sonra düşünmeye başladım, düşündüm düşündüm ve diğer kahramanmaraşlı arkadaşlarımı arayıp söyledim; ben gidiyorum gelmek isteyen atlasın arabaya. ancak kış lastiklerim yoktu akşama doğru taktırıp çıkabildik yola. arabaya atladık 4 arkadaş aralarında birisi benim manisalı kız arkadaşım; ne kadar gelme diye ısrar etsem de ilkyardım eğitimi aldığını söyleyerek beni bir saniyede ikna etti ve hayatımın en zor yolculuğu başladı. bir dayım bir teyzem ve onların eşleri ve çocukları enkaz altında haberi geldi. hava karlı yollar buzlu gidiyoruz ama nasıl gidiyoruz. yolda onlarca araba kazası; araba kazası dediğime bakmayın ,hepsi kaymış ve uçmuş kimisi sağa kimisi sola . buzul çağı geri gelmişti sanki o günlere özel. biz binbir zorlukla vardık maraş’a, sanıyoruz ki gidip herkesi kurtaracağız.. asıl acı orada başladı işte. gittik ve hiçbir şey yapamadık. en iyi teçhizatla bile enkazların başında soğuğa dayanamadık. yanımızda götürdüğümüz erzakları dağıttık, battaniyeleri verdik ihtiyacı olanlara ama, enkazlara gelince sıra, hiçbir şey gelmedi elimizden. denedim kaldırmayı öncelikle ama insanın kaldırabileceği ağırlıkta taşlar değildiler. günler ve herkes öldükten sonra vinç ile kaldırdırabildiler o molozları. sonra işimin arama kurtarma olmadığını fark ettim. ben depremi yaşamamış oraya sonradan gitmiş biriydim. şokta değildim onlar gibi, akrabalarımın cenaze işlerini organize etmeye döndü işim. mezar kazıyor, kazdırıyor ve naaşın üzerine koyulan taşlardan buluyordum. her şeyi bulmak zordu o sıra. yorulduğum vakit mezarlığın içinde yaşayan ve kamp kuran para karşılığı mezar kazan suriyeli insanlardan yardım istedim. onların da akrabaları ölmüş suriye’de bu arada söylediklerine göre. ben orada çaresizliği gördüm, ben orada arkadaşımın annesini babasını teşhis etmek için yüzlerce ceset gördüm hepsi hastanede yerde yatıyordu morglarda yer bile yoktu. tek tek açıp baktık fermuarları, yanımdaki doktor kusmaya gitti dayanamadı. kendini korumaya çalışırken kaskatı şekilde dönmüş gibi görünen ölen insanları en son surat ifadesiyle gördüm. sonra fark ettim ki benim yapabileceğim tek şey ailemi çıkartmak bu cendereden. zar zor ikna ettim hepsini getirdim buraya 1 hafta sonra. hala uyuyamıyorlar. hala aynı koltukta otururken ayağımı salladığımda yüzlerine bir dehşet ifadesi yerleşiyor deprem oluyor sanıyorlar. bilmiyorum nasıl atlatacaklar, bilmiyorum atlatabilecekler mi? atlatabilecek miyim ?