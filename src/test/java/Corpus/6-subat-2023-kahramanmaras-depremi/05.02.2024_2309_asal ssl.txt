tam 364 gün önce hatay’da deprem sonrasında sığındığım babaevinden gönderiyorum bu entryi şahsi evim ile babaevim arasında 1 km gibi bi mesafe ya vardır ya yoktur. evimin bulundugu mahallede deprem sonrası neredeyse saglam kalan tek bina benim yasadigim binaydı bu taraflarda yaşanan bu kadar kısa mesafe olmasına rağmen sanki aynı deprem değildi (zemin sağlamlığı, fay atımı) gibi muhabbetlerden olsa gerek. neyse, o gün sığındığım bu evde elektrikler kesilmişti şimdi ara ara gidip gelmesine rağmen yine de çoğunlukla elektrik var. internet kesilmişti 364 gün geçti hâla yok. sokak lambaları yanmıyordu 364 gün geçti hala yanmıyor. kabullenememiştim 364 gün geçti alışırım dedim alışamadım. kabullenirim dedim kabullenemedim. atlatırım sanmıştım eşime aileme sevdiklerime öyleymiş gibi davranıyorum ama atlamadım. öyle bir şeydi ki bu yaşadığımız atlatsak utanırdık atlatmasak devam edemezdik ne atlattık ne atlatamadık 364 gündür arafta kaldık.