sakarya'daki üniversite okurken çark mesirenin arka tarafında müstakil bir evde otururdum. evin avlusunda küçük bir bahçe vardı. bazen bahçeyle uğraşır baharda domates biber eker 2.el eşyacı basri abiden aldığım kırık dökük kanepeyi bahçeye atardım. arada ev sahibi münir abi denk gelir ayşe nenemi de çağırır otururduk. bazen konu depreme gelir gözleri dolu dolu anlatırlardı. işte şurada bir ev vardı ile başlayan muhabbetler, anlatıldıkça anlatılır bir zaman sonra ağlayarak biterdi.anlatılanları bir hikaye olarak dinlediğimi o günden bugüne bir şeyin değişmediğini yaşayarak öğrendim. uzun yıllar önce dinlediğim o anlatılar, yaşadığım deprem sürecinden bu yana üç aşağı beş yukarı aynıydı. enkazda günlerce kalanlardan, yağmacılara değişen bir şey yoktu.depremden sonra kırıkhana geçip 10 gün kadarda orayı deneyimledim. maraşın aynısı dramlar oradada vardı. sonra 10 gün kadar başkent taraflarındaydım. ora ise benim sakaryada hikaye dinlediğim zamanlar gibiydi. insanlar büyük bir yıkım olduğunu, binlerce insan öldüğünü biliyordu ama yaşanan sıkıntılardan çok uzaklardı. genel yaklaşım bizimde başımıza bir gün gelebilirdi. inşallah gelmez diyordum gelmesin diyordum. bir yandan da münir amca gibi hissediyorumdum karşımdaki hikayeye odaklanmıştır, ne enkazın ne kadar tozlu olduğunu idrak ediyordu ne çadırda aynı battaniyede uyuz kapabileceğinin farkındaydı.sonunda deprem bölgesine geri döndüm. bizim survivorımız buydu. burada her şey gerçekti. su yok demek günahtı ama tanker bir türlü gelmiyordu. pet şişe su ayrıcalıktı. herkes tanıdığının ölçüsünde yardımı hak ediyordu. bir yere başvurmadan yardım almak artık daha zordu.fabrikalar işçilere işe gelin derken bu adam nasıl gelecek bile demedi hatta bir çoğu çalışma, işsizlik ödeneklerine bile başvurmadı. hayattaysan işe geleceksin ister çadırda kal ister çamurda. işten çıkarmak yasaktı ama işçi, ödenekler konusunda işverenin insafına bırakılmıştı.bir çok kamu kurumu hala ortalıkta yok faya inanmayan başkan diğer belediyelerin desteği ile depremden 9 gün sonra ekmek çıkarmayı başarmıştı. yine diğer belediyelerin desteği ile çöp toplanmaya devam ediyor.dsi bu zamanda en çok ortalıkta gördüğüm kurum moloz götürüp gelirken toprak getirerek enkazlara dolgu yapıyorlar. düzleştirilen zeminlere ne yapılacak bilmiyorum. çoğu insan konteyner çarşı olacak diyor. akşamları hayalet şehire dönen bölgelerde çarşı ne kadar işler bilmiyorum.yaşam devam ediyor ve bu ahvalde çantayı sırta vurup sıfırdan yeni bir başlangıç yapmak şu an için makul görünüyor. hikayesi olan bir adam ve neresi olduğunu bilmediği yeni bir kent.direne direne kazanacağız.