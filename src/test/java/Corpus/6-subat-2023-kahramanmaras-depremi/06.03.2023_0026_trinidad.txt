duygularımızı birbirine çarptıran; kini de, üzüntüyü de çaresizliği de acıyı da bir arada yaşatan, bunların tümüne rağmen depremi yaşayanlara empati bile yapamayacağımız kadar acılar yaşatan büyük afet. onca dua, onca umut, birilerine onca andığım bela, uykusuz geçen gecelerdeki sinir ve öfke, insanların çektiği bizim göremediğimiz binlerce dert… hangi birinin peşine gideceğimi bilemediğim günlerin başlangıcı. boğazım düğümleniyor. orada bu acıları yaşayanlarla hala empati yapamıyorum; aklım almıyor. sabahın beşinde uyanıp yutkunamayışımı düşünüyorum.