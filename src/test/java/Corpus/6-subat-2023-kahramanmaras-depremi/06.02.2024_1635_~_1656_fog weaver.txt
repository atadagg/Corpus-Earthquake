eşimin memleketi olan iskenderun'a 3-4 defa gitmiştim. üzerimde öyle hoş bir etki bıraktı ki sanki kendim oralarda büyümüş gibi hissettim. hayatımda hiçbir şehir beni bu kadar etkilememişti. eşimin babası benim için kendi babamdan farksızdı, onunla kalıyorduk gittiğimizde. muhteşem deniz manzaralı bir evi vardı eda apartmanında. dpetek pastanesi'nde kahvaltılar, yelken kulübunde akşam yemekleri, dolu dolu sohbetler. gittiğimde hiç dönmek istemezdim. depremden 10 gün sonra çıkartabildiler onu enkazdan. 2. kattaydı dairesi. tuzla buz olmuş bina. haberler verdi durdu eda apartmanını. 15 saniyede çökmüş diyorlar. düşündükçe ürperiyorum, çok ama çok üzülüyorum, ağlıyorum. o güzel şehir, o harika insan, hayatını kaybeden yüzbinlerce kişi, hayalleri, geride kalan ama devam etmeyen hayatlar. hani diyorlar ya hayatımıza sanki deprem olmamış gibi devam ettik, deprem unutuldu diye. işte sevdiklerini kaybedenler hiç unutmadı. bir saniye bile aklımdan çıkmıyor yaşananlar. insan hayatı boyunca sevdiklerini kaybeder, ama bir dünya insanla birlikte kaybetmek de bambaşka bir travma.