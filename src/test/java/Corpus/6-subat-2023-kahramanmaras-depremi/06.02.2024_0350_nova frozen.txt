canımdan can götüren olaylar silsilesinin yıl dönümünde bir şeyler karalamayı kendime yükümlülük gördüm, hatta bir anlamda sözlüğü bunun için tekrar aktif hâle getirdim diyebilirim. bu 365 günde kayıplarımız aklımızdan hiç çıkmadı ve kronik bir acı duymaya devam ettik. depremin ikinci gününden #148754183 can dostumu enkazdan çıkarıp defnettiğim güne #149285293, birkaç ay sonra ölüm başlığına yazdığım entryden #151105324 sair şekilde acımı anlatmaya çalıştığım entrylerime bu paragraftan ulaşabilirsiniz #151767911 #158755294.öncelikle tüm ülkenin samimiyeti ve beraberliği için teşekkür ederim, bizim milletimiz gerçekten çok yüksek duygusal zekaya sahip olan ve sağduyulu bir millet. aklımda ne zamandır deprem haftası yaşadığım olayları yazmak var ama yoğunluktan dolayı vakit ayıramıyorum; bugün canımdan giden canların mezarlarını ziyaret etmek için kahramanmaraş ve osmaniye'ye gideceğimden fırsat bulmuşken yazmak istedim:6 şubat 2023deprem tarihinde istanbul'da ikamet ediyordum ancak ziyaret sebebiyle kktc'den mersin'e geçtiğim bir geceydi. o gece yol sebebiyle doğru düzgün uyumamıştım ve depremde yataktan düşerek uyandım, ilk saat içerisinde ulaşabildiğime ulaşıp enkazda olan akrabalarımı ve arkadaşlarımı teyit ettikten sonra arabanın tamamını erzakla doldurarak önce osmaniye'ye yola çıktım çünkü en yakında olan enkaz oradaydı. sabah 7-8 civarı kuzenlerim ve ailelerinin enkazına ulaştım, afad erken saatlerde olay yerindeydi. birkaç akrabama rastlayıp işlerin bensiz de yürüyebileceğine karar verdikten sonra maraş'a ulaşamadığım ve henüz yardım gelmemiş olan enkazlara doğru yola çıktım. görselotoban kapalıydı çünkü viyadüklerde hasar vardı, şeritler falan da silinmişti zaten. eski dağ yolu olarak bilinen nurdağı'ndan şehre ulaşmaya çalıştım, neredeyse kömürler'e geldiğim sırada ikinci depreme yolda yakalandım. tahmin ediyorum depremden dolayı nurdağı yolunu da sadece tırların geçebileceği şekilde kapatıp köy yolundan maraş'a yol verdiler. saat 15.00 gibi şehir merkezine ulaştım, aklınızın hayalinizin idrak edemeyeceği derecede bir yıkıntı ve kaos vardı. ilk enkaza gittim ve akrabalarıma erzakların bir kısmını verdim, halamın evi yıkılmamıştı ve bahçeli müstakil olduğu için diğer akrabaları da oraya topladık. bu arada ilk gittiğim enkazda afad'ı geçin, kepçe vinç hiltiyi falan geçin, bir tane bile kürek yoktu.o anları şöyle tarif edeyim: ellerimle bir enkazı kazıyorum (tırnaklıyorum hatta), gitmem gereken başka enkazlar da var, hiçbirine yardım henüz gelmemiş, enkaz kazarken etrafımızdaki binalar çökmeye devam ediyor, çoğu binanın yanından geçerken çığlık sesleri geliyor, bir şeyler yapmaya çalışıyorsun ama olmuyor. çaresizsin ama mücadele etmek zorundasın ve etkili mücadele etmezsen bir işe yaramayacağını da biliyorsun.neyse, maraş'ta gittiğim ilk enkaza 1-2 saat sonra operatör gelince ben de akrabalara devredip en yakındaki başka tanıdıklarımın enkazına yola çıktım, üçüncü gittiğim yer depremden sonra bilinen bir site oldu maalesef; kaç tane arkadaşımı ailecek kaybettik orada. o sitenin enkazları hem cadde üstünde olduğundan hem de kalabalık olduğu için başka enkazlara yardım etmemin daha mantıklı olacağına karar verip 1-2 kilometre ilerideki en yakın can dostumun enkazına gittim, saat 18.05'de oradaydım ve enkazdakilerin yakınlarından başka kimse yoktu; onlarda da kürek bile yoktu.görsel birkaç saat beyhude ve anlamsız şekilde çabalayıp çeken hatlardan her mecradan yardım çağrılarında bulunduktan sonra kadın ve çocuk olan akrabalarımı güvenli bir şehire götürmeye karar verdim. benim anne tarafı adanalı, sağ olsunlar baba tarafıma evlerini açmaları için aradığımda ikiletmediler. erzakların tamamını sağlam o müstakil dediğim eve bıraktım, bu sırada amcam gil de gelmişti ve babamlar da yaklaşmıştı; asayişten emin olduktan sonra 6 şubat saat 21.00 civarları arabadaki 10 kadın ve çocukla adana'ya doğru yola çıktım, otoban kapalı olduğu için eski yoldan gittik ve adana'ya 15 saatte ulaşabildik.7 şubat 2023adana'ya gidip bir saat içinde duş alıp (şanslıydım.) arabayı erzakla doldurup tekrar yola çıktım. osmaniye'deki enkazdan kuzenlerimin bir kısmı çıkarılmıştı, onları yıkatıp defnettik. osmaniye'de sağ olsunlar afad gayet iyi çalıştığı için (ben bu durumu osmaniye'de yıkılan bina sayısının maraş'tan daha az olmasına bağlıyorum.) tekrar durumu akrabalarıma devredip maraş'a doğru yola çıktım. otoban tamamen olmasa da bir kısmı açılmıştı diye hatırlıyorum ama 8 şubat'ta tamamı açıldı diye hatırlıyorum, tam kestiremiyorum çünkü amcam eski yoldan geldik dedi ama babam gil otobandan geldiklerini söyledi.öğlen saatlerinde maraş'taydım, can dostumun enkazına akrabaları bir şekilde kepçe ve hilti bulmuştu. arabadaki erzakların bir kısmını o enkazda bekleyenlerin yanına bırakırken bir kısmını ise gene maraş'ın şehir merkezinde bir anaokuluna sığınan insanlara götürdüm. sokaklarda siyah kefenler içerisinde kayıplarını bekleyen insanlar vardı, elimizden geldiği kadar çeşitli enkazlara yardımcı olmaya çalışıp enkazlarda bekleyenlerin barınma ve beslenme ihtiyacını sağlamaya çalışarak geçti.birkaç gün böyle geçti, buradan sonra tarihleri tam hatırlamıyorum.4. veya 5. gün osmaniye'deki tüm akrabalarım çıkarılmıştı, osmaniye mezarlığının yakınına kurulan gasilhanede kayıplarımızı yıkatıp zorkun yaylası civarındaki bir mezara defnettik, sonra tekrar maraş'a döndük çünkü enkazların içinde yakınlarımız vardı.6. gün tek mutlu olacağımız olay yaşandı, can dostumun ailesini enkazdan sağlıklı şekilde çıkardık. (aylar sonra anlattılar, ikinci deprem onlara çok iyi gelmiş nefes alacakları yer açılmış, uzuvlarını sıkışan yerlerden kurtarmışlar.), can dostum daha çıkmasa da bu durum bizi umutlandırmıştı. aynı gün ve devam eden günlerde farklı enkazlardan çıkan akraba, dost, tanıdıklarımı defnettim.9. gün hâlâ enkazda bekliyorduk, artık uykusuzluktan ve soğuktan durumumuz o kadar kötüydü ki ayakkabımızı çıkarsak ayaklarımız öyle bir şiştiğinden tekrar giyemeyecek durumdaydık. can dostum çıktı, maalesef ölmüştü. köyüne defnettik.sonraki süreçler definlerle ve tedavilerle geçti, kimi insanları istanbul'a getirirken kimilerini ankara'ya gönderdik. aylarca sürdü, şimdi herkes iyi kötü bir düzen kurdu ama hep bir yanımız eksik. bu arada benim şansım depreme uzakta yakalanmış olduğumdan erzak ve akaryakıt sorunum olmamasıydı ve git gel yaparak sürekli yenileme şansım oldu. çekirdek ailemden kaybım olmadığı için de mobil şekilde tanıdıklarımı koordine edebildim. benim yaşadıklarım binlerce insandan daha hafif bir durum, buna rağmen 19 insan defnettim maalesef. tüm depremzedelere sağlık, huzur ve sabır diliyorum. elimden geldiğince olayların zorluğunu anlatmaya çalıştım çünkü gün geçtikçe net hatırlanmıyor olaylar.