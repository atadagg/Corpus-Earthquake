türkiye tarihinde yaşanan bu felaket ile ciddi anlamda her şey ayyuka çıktı. artık görmemek için ciddi anlamda ruhen kör ve kötü ruhlu olmak gerektiğine inanıyorum. devlet kurumlarının tek kelimeyle bitik olduğunu, türkiyenin tek kelimeyle pasifize edildiğini, devletin iktidarla eş değer olmaması gerektiğini ve kurumların bu derece siyasallaşmasının ne derece yanlış olduğunu gördük. ve bunun acısını evladını, ailelerini, sevdiklerini, başını soktukları evlerini kaybedenler ödüyor. toplum olmanın ne kadar kıymetli olduğunu, insanların birey olarak zayıf kaldığı noktalarda birlik olarak bir şeyler yapmaya çabaladığını gördük. giden bazı yardımların yerlerine ulaşamaması, ülkeye hakim olan kaos ortamında örgütlenmenin ne kadar kıymetli olduğunu göstermesi hususunda önemli. hala bu ülkede bu ülke için hizmet vermeye çalışan meslek kuruluşları, dernekler, stk'lar vs. yoluyla biraz daha sağlıklı bir şekilde yardımlar ulaşabiliyor. evet bu kaosta yaşanan gerçek anlamda iğrenç şeyler de var. kötülüğün bile bir onuru olmalıymış. görünen o ki bu deprem daha vahim olaylara gebe olacak gibi. hastalık tehlikesi, göç, yağmalar gibi örnekler var. ama yine de bu kaosta mücadele etmek için elimizden geleni yapmalı ve güçlü durmalıyız.