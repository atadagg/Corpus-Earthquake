bir felaket senaryosu yazmamız istense bu kadarını yazabilir miydik bilmiyorum. kış mevsiminin en kötü zamanında, gecenin bir vaktinde, sığ şekilde meydana gelen çok büyük bir deprem yaşanıyor. ülkenin yarısı hissediyor, en az on büyük ilde yıkım oluyor. elimizdeki imkanlar belli, eğitim-bilinç seviyesi ortada, ekonomi kötü. yardım ekiplerinin ulaşması saatler sürecek, insanlar enkaz altında bekliyor. elektrik yok, iletişim yok. yüzlerce bina yıkıldıysa buna nasıl müdahale edilebilir, nasıl hepsine yetişilebilir. düşününce çıldırmamak mümkün değil.şu an kilometrelerce uzakta, evimde elim kolum bağlı sadece izliyorum. neye üzüleceğimi bilemiyorum. geçen zaman, yağan kar-yağmur, devam eden artçılar ve hissedilen büyük bir çaresizlik.