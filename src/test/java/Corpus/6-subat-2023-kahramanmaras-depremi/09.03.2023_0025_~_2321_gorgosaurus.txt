deprem faciasının gerçekleşmesinden sonra şunlara şahit olduk:10 şehir yerle bir oldu, toplam yıkılan bina sayısı 18.200 olarak kayıtlara geçti. ezilmeden telefonuna göçük altından ulaşıp, hayatta olduğunu belirten ve adresini veren insanların imdat çığlıkları sosyal medyayı kapladı. bu süreçte en kritik zamanlar olan ilk 48 saatte asker sahaya sürülmedi, hulusi akar talimat gelirse sahaya sürececeğini belirterek etliye sütlüye karışmadı, imtiyaz kullanmadı, başım yanmasın kafasında bir rol sergiledi. cumhurbaşkanı da askerin afet bölgesine sürülmesine açıkça bir talimat vermedi. süleyman soylu ise kahraman edasıyla deprem bölgesinde dolaştı durdu, siyasi rol çalmak ister gibi bir hali vardı. bu en kritik süreçte enkaz altında kalanlar yardım çığlıkları attı, hayatta kalan siviller gerçek anlamda cehennemi yaşadı, yakınlarını enkaz altından kurtarmak için gelenler; iş makinası, afad ve askeri desteğin yokluğu ile sevdiklerinin çığlıklarını duyarak ya da ölü mü sağ mı kaygısı ile kışın en soğuk günlerinde hayatlarının en berbat günlerini geçirdiler. en çok kurtarılabilir insanın kaybı, askerin sahaya indirilmediği bu süreçte yaşandı. sonrasında da bölgeye vinç, ağır iş makinaları hızlıca getirilmedi, halkın kendi imkanları ile topladığı yardımlar bekletilerek farklı ambalajlarla deprem bölgelerine sunuldu, kızılay çadır bile göndermedi, haytapın bir kaç haftada topladığı bağış paraları karşılığında zor zamanlar için halkın vergileri ile alınmış halka ait çadır ve erzakları sattı. depremin ilk günlerinde soğukta kalan depremzedeler için çadır bile gönderilmedi, deprem bölgesi için en aktif çalışma yürütenler iktidarca suçlu gibi hedef gösterildi. iktidar tarafından sürekli depremzedeler azarlandı, suçlayıcı konuşmalar yapıldı, halk beyanları işe ilgili kayıtlar tutulduğu şeklinde tehdit edildi, sonra biraz da sempatik gözükülmek istendi ki çark edilip adıyaman'daki vatandaşlarla sınırlı kalmak üzere hatalıyız itirafı geldi. oysa ki bu özürden önce ve sonra yaşam üçgeni ve kolon altlarında ezilmeden yardım beklediği halde zamanında yardım gelmediği için hipotermiden pek çok insan öldü, ölüyordu. ölüler bile nizami biçimde gömülmedi, buna rağmen ölülerin nasıl da güzelce gömüldüğü ile ilgili iktidar kendini övdü, afad ekipleri bir işe yaramadıkları gibi, gönüllü çalışan maden işçileri ve inşaat işçilerine köstek oldular, onların soğukta saatlerce uğraşarak çıkardığı depremzedelerle kurtarma anında şov yapmak isteyen afadçılar arasında defalarca kavga çıktı, yağmacılık, çocuk kaçırma gibi ağır suçlar engellenemedi. imar barışı adı altındaki rantçılığın ve rüşvetle denetimsiz biçimde inşa edilen, denetlenmeyen bina sayısının cinayet niteliğinde korkunç boyutlarda olduğunu gördük. cemaatçiler allah'ın takdiridir dediler ve yardım sürecinde cemaatleri aktif olarak görmedik, halk olarak biz birbirimize yardım etmeye çalıştık, birbirimize yetmeye çalıştık. yıllardır sırf deprem içim alınan vergilerin karşılığına hiç bir yerde rastlamadık. sonuç olarak resmî olarak söylenemese de 200.000 in üzerinde insan hayatını kaybetti, önemli bir bölümü de açlık ve hipotermiden… deprem bölgelerinde halen erzak, giyim, barınma, tuvalet, su sorunları bile çözülmedi. evini, ailesini, tüm eşyalarını düzenlerini, her şeylerini kaybeden acılı insanlara sadaka gibi 10.000 er tl para verildi, bu hayat pahalılığında hangi ihtiyaçlarına derman olacaksa… ayrıca bu acılı insanların gözü önünde yeni inşaat rant girişimlerine kollar sıvandı, kurtarma çalışmaları daha bitmemişken, tehlikeli zemin olup olmadığına bakılmaksızın yeni temel kazıları (oynamış zeminde tıkılmış inşaat temelinde de ne kadar olabilirse artık) vinç kurtarma bekleyen insanların gözü önünde betona yatırım ve rant ihale derdine düşüldü. enkazlar müfredata uyularak inşa edilip edilmediği irdelenmeden kaldırılmak istendi, belediye imar kayıtlarının bulunduğu bina apar topar yıkıldı, içerisinde canlı olan binalara kepçelerle girişildi, içerde mahsur kalanlar ölü mü canlı mı olduğuna basılmaksınız kepçelerle parçalandı, bazı naaşlar bulunamadı bile bu sebeple, belki de henüz ölmemiş insanların bedenine kepçe vuruldu. faciada gördük ki halkın yaşam hakkı için gerekli önlemler alınmamış, rant için hiçe sayılmış ve denetlenmemiş evet ancak bu usulsüzlükler ortaya çıkıp binlerce can kaybı yaşanmaya devam ettikçe de facianın akıl almaz boyutları karşısında halkın can güvenliğinden değil de rantçı inşaatçı tavırdan yana olmaktan hala vazgeçmemiş olmaları, bir kişinin bile istifa etmemiş olması, depremzedelere ve duruma isyan edenlere sallanan tehdit parmaklarını hepimiz gördük ama toplumsal hafızamızın zayıflığından çok çekindiğim için hiç gereği bile olmamasına rağmen vurgulamak zorunda hissediyorum ki, bu asla üstü örtülebilecek, unutulabilecek, hesabı sorulmayacak bir süreç değil, hoşgörüşebilir, kanıksanabilir bir durum değil, öfkenizi diri tutun, halk olarak bize yapılanları unutmayın, göz göre göre canlarımız gittiğine yüz binlerce canımız gittiği halde utanmadan yeni rantlara göz dikilebikdiğine göre zaten kaybedecek bir şeyimiz de kalmamış…