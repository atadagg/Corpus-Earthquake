türkiye tarihinin en büyük depremi.deprem ile ilgili söylenecek çok şey var. bölgeden yeni döndüm. ilk depremden 3 saat sonra bölgeye ulaştım. annem babama ulaşmaya çalıştım. telefon kesinlikle çekmiyordu. yolda karşılaştığım durumları görünce ailemi kaybedeceğimi hatta nasıl enkazdan çıkaracağımı düşünmeye başladım. ailemin yaşadığı sokağa zar zor girdim. etrafta yıkık dökük binalar, enkazlar vardı. her şeyden daha acısı her yerden sesler geliyordu: hayatım boyunca unutamayacağım sesler. ailemin yaşadığı apartmanı zar zor buldum.bina yıkılmamıştı. annemi babamı aramaya başladım. evin etrafındaki bir boşlukta ayaklar çıplaktı üstlerinde pijama vardı sadece .70 yaşlarındaki iki insanın beni görünce bakışını da unutamayacağım. ailemi hemen arabaya aldım. ortalık mahşer yeri gibiydi. her yer yıkılmış, hayatta kalanlar, enkazların başında çaresiz bekliyorlardı. öğlene kadar enkazlardan çıkarabildiğimiz kadar canlı çıkarmaya çalıştık. yalnızdık ve çaresizdik. mahşer gibiydi. herkes kendi derdine düşmüştü. çünkü her yer yıkılmıştı.hava soğuktu. yağmur yağıyordu.sesler devam ediyordu.13.26'da ikinci deprem oldu. ayakta kalan binalar gözlerimin önünde yerle bir oldu. soğuktan dolayı binalara girenler var mıydı , hiç bilmiyorum. sonrası zaten kelimelere dökülemiyordu.enkaz başına ekip getirmek için birilerini bulmaya çalışmak, gelmeyeceklerini bile bile enkaz başında beklemek çok zordu çok.hava kararmaya başlamıştı. ailemi şehirden çıkarmıştım. onları güvenli bir yere naklettikten sonra tekrar döndüm.elimden geldiğince yardımcı olmaya çalıştım.akrabalarım, arkadaşlarım, çocuklar, çocukluğum, gençliğim hepsi toprak altında kaldı. hava yine soğuktu.yağmur yağıyordu.sesler azalmaya başlamıştı.ve her geçen saat de azalmaya başladı. artık insan sesi yok. buradaki herkes ya ahirete gitti ya da başka şehirlere .artık sadece iş makineleri sesleri varbir aydan sonra ilk defa evime döndüm.çocuklarıma sarıldım. ağladım ,ağladım ağladım...uyuyamadım. sanki uyursam ihanet ediyormuş gibi hissediyorum.