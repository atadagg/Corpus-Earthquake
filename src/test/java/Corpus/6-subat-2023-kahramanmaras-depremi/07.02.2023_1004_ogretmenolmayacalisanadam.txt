dünden beri şu yaşananları izlemekten dinlemekten yazmaya fırsatım olmadı. bugün bir iki söz etmek isterim şu deprem ve sonrasında yaşananlar için:öyle bir ülkeyiz ki öyle hafızasız, öylesine gamsız, şuursuz bireyleriz ki toplumun büyük çoğunluğu olarak 3 gün geçtikten sonra bunu da unutacağız. bu da çıkacak aklımızdan ne deprem zamanı ne sonrasında yaşanan tüm bu aksaklıkları tüm bu olumsuzlukları unutacağız. bizden unutmamız istenecek biz de unutacağız. ya dünyanın en sıkıntı deprem kuşaklarından birinde olan bir ülke her seferinde sanki nasıl ilk kez deprem yaşıyormuş gibi bir şey yaşar? ya biz deprem ülkesiyiz deprem. bizim ülke olarak en büyük önceliğimiz olmalı depreme hazırlık ve kentsel dönüşüm. bu sadece şu an devleti yönetenlere eklenebilcek bir yük değil -elbette sayısız eksikleri ihmalleri var onların da- bu ülkeyi 60-70 yıldır yöneten tüm hükümetlerin payı var bunda. bu ülkenin il il olarak tüm şehirlerinde olağanüstü durumlara, afetlere karşı yeterli sayıda personel ve araçlara sahip olan ekipleri olmalı. iller arasında tabi koordinasyon olacak ama bir ildeki eksiklik en azından merkezi yönetim tarafından giderilene kadar oradaki tüm ihtiyaçları karşılayacak düzeyde bir altyapı kurabilmelisin. insanları bu konuda bilgilendirmelisin. deprem esnasında ve sonrasında herkes ne yapıyor olduğunu bilmeli yediden yetmişe kadar... bizde durum nasıl peki? tam tersi! bilmiyoruz yaşamayı hayatta kalmayı dahi bilmiyoruz. insanlara nasıl yardım edilir bilmiyoruz. peki bu yukarıda saydıklarımı yapabilmek için ne gerekli? para, zaman ve emek..cebini dolduracak binlerce sırtlan varken bu ülkede kim bu bütçeleri oralara ayıracak, kim zamanını ve emeğini yüzlerce dalavere varken oraya ayıracak? kimse. hiç kimse. hakikaten yazık bizlere. ne yazık ki bu kafayla gittikçe daha çok sefer aynı şeyleri yaşayacağız. müneccim olmaya gerek yok bunu söyleyebilmek için. zihniyetimiz, önceliklerimizi değiştirmemiz şart. bir diğer söz de biz bize yeterizci ve bizim allah'ımız varcı tayfaya. biz bize yetmiyoruz kardeşim ve kimsemiz de yok. tüm komşularımıza, diğer dünya ülkelerine ihtiyacımız var. herkesle düşman olunca olmuyor işte. bugün bizim onlara yarın onların bize ihtiyacı var. ilk etapta hatırladığım almanya, avusturya, israil, amerika ve şu an sayamadığım birçok ülke yardım ekipleri, gıda malzemeleri yolluyor. dünden beri canlı yayınlarla dakika dakika durum bildirip acımızı paylaşıyor. bu ufak gibi görünen detay bile yalnız olmadığınızı hatırlatıyor bizlere. bu bile bir dayanak hepimiz için. dünya ülkesi olmalıyız, kendimizi dünyadan soyutlayamayız tüm ülkelerle ilişkilerimizi düzeltmemiz gerek. "almanya bizi kıskanıyor." kafasıyla olmuyor işte. anlayın artık.