antakya'da doğdum, büyüdüm ve orada yaşıyorum bu memleketi sevdiğim kadar hiç bir yeri sevmedim sevmeyi de denemedim. her tarafını karış karış bilirim hafızam da çok iyidir dikkatli de bir insanım ayrıntıları hep fark ederim bunlara rağmen evime giden yolu karıştırdım kaç defa eşim bana şok olmuş gibi baktı haklıydı çünkü ben hiç öyle bir şey yapmamıştım. bunu neden anlatıyorum çünkü bu güzelim memleketin yıkılmayan veya yok olmayan yeri kalmadı gibi. bu o kadar çok acı veriyor ki bana bunu kelimelere dökemem.ben depreme merkezde yakalandım o gece bir türlü uyuyamadık eşimle ilk deprem olmaya başlayınca yarı uyanık olduğumuz için hemen kalktık insan o durumda tam olarak ne yapacağını bilemiyor. biz kapının yanına kadar geldik sonra zaten gidemedik o kadar şiddetli bir şekilde sallandık ki kapının yanında yer alan portmantoyu tutmasam üzerimize devrilip bizi öldürebilirdi çünkü çoğunluğu aynadan oluşuyor. hala hatırlayınca ürperiyorum yazarken ellerim titriyor bir duvara çarpıyorum bir portmantoya eşim zaten sadece bedenen orada artık sonra yerden vurmaya başladı orada öleceğimizi ve kıyametin koptuğunu artık buraya kadarmış diye düşündüğümü hatırlıyorum. yani o kadar güçlü bir deprem ki evin yıkılmaması mucize gibi geldi o anda.sallantı bitince aşağı indik zifiri karanlık buz gibi hava ve yağmur, doğa bizi sınıyordu sanki. çığlıklar yıkılan çöken evler tam kıyamet senaryosu her şey çok kötüydü her seferinde daha kötüsü olmaz diyorduk ama her seferinde daha kötüsü oluyordu.ailemin güvenliğini sağladıktan sonra enkazda kalan komşularımıza yardıma gittik erken müdahale ve belirli ekipmanla insan gücünü kullanarak doğduğum andan itibaren her gün yüz yüze olduğum akrabalarımı ve komşularımızı kurtarmaya çalışıyorduk. benim bulunduğum sokakta ölen olmadı ama günün aydınlanması ile manzarayı gördükten sonra boğazım kurudu gözyaşlarım yağmur oldu aktı.her yaşadığımı anlatamam kelimelere dökemem o halim yok henüz. belki bir gün yeniden güleriz belki yeniden umutlarımız yeşerir. her yerim tutulmuş gibi. hayatımda hiç ağladığını görmediğim insanları sayısız defa ağladıklarına şahit oldum bende dahil.devlet bizi çok yalnız bıraktı ilk 3 gün hiç bir şey yapılmadı. şebekeler çekmiyordu kimseye ulaşamadık. hiç bir şeye hazırlık yapılmamıştı ne bir koordinasyon ne de afet planı vardı. ihmaller hatalar sayılamayacak kadar çoktu bunların hesabını kim verecek? ölen, yitip giden o kadar canın hesabını kim verecek? bu ülkede hiç mi bir şey olması gerektiği gibi olmazdı? olmadı maalesef bizi burada ölüme terk ettiler. sivil halk olmasa perişandık onların yardımlarıyla ayakta kaldık.debe editi: kardeş platformu 23 nisan projesiyle hatay'da her türlü desteğiniz çok anlamlı. (bkz: #151077135)ayrıca:(bkz: #150083836)