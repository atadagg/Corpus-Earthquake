iki depreme de evimde yakalandım, ilk 7.8'lik depreme kuş bakışı 90, ikinci 7.6'lık depreme de 10 km uzaklıktaydım. şansa evimiz hiç hasar almadı ama şehirde bir çok tanıdığı kaybettik, bir arkadaşım annesini babasını erkek kardeşini kaybetti ablasını zor kurtardı enkazdan. ilk 3-4 gün çok kötü geçti, asla parayla satın alınamayacak çok acı tecrübeler edindik. evimiz dağın eteğinde ve tüm elbistan'ı görüyor, ikinci depremde camdan sarkmıştım o sırada tüm şehrin yıkılışını izledim, sanırım ettiğim en içli “hassiktirrr” küfrü o anda ettiğimdir. resmen şehrin yıkılıp toz altında kalmasını seyrettim, kendimi bir an fight club'un son sahnesinin içindeymiş gibi hissettim. şükür kaybımız olmasa da ikinci depremden sonra 30 dakika boyunca ablama ve enişteme ulaşamadığımız için öldüklerini düşündük, yine hayatımın en kötü 30 dakikası bu olabilir. özetle ben bile kaybım olmamasına rağmen halen aklıma geldikçe psikolojim bozuluyorsa, annesini, babasını, kardeşini, eşini kaybedenlerle asla empati yapamıyorum. depremden sonra gördüğüm ölmüş bebekleri unutamıyorum, şehirden çıktığımız günün sabahında donarak ölmüş bebekleri kucağında yanımıza gelen çift halen bir umutla hastaneye gitmek için bizden araba istedi, o sahneyi görene kadar kendimi çok güçlü, kolay kolay ağlamayan bir insan sanardım ama değilmişim çifti hastaneye ben götüremedim, hastanede doktorun bebeğiniz yaşamıyor cevabında kendimi tutamayacağımı bildiğimden cesaret edip hastaneye gidemedim, kuzenimle birlikte gittiler. özetle o kadar fazla travmatik anı var ki düşündükçe hayat anlamını yitiriyor, her şeyin gelip geçici olduğunu bir kez daha anlıyorsun. işin en kötüsü de yok olan sokaklarla birlikte çocukluğundan beri biriktirdiğin tüm güzel anıların yok olması. önceden canın sıkıldığında yürüyüşe çıktığın, çocukken oyun oynadığın sokakların yerinde artık kocaman bir boşluk var.edit: imla