hiç unutmuyorum hep aklımda…size bugün duyunca canımı acıtıp gözlerimin dolmasına sebep olan şeyi yazacağım.bir tanıdık var bizim.20 küsür yıllık evli çocuğu olmuyor adamın.uzun yıllar tedavi gördüler ancak sonuç maalesef hüsran.bildiğimiz kadarıyla eşinin çocuğu olmuyor ve etrafında “boşansan mı acaba” kafasında olan tipler bulunmasına rağmen bunları ciddiye dahi almadı.şimdi afet bölgesinden anne babası vefat etmiş bir bebeği evlat edinmek için başvurmuşlar.bu ailenin yakın zamanda çok acı bir kaybı oldu.o bebek bize şifa olur biz de ona aile oluruz diyorlar.bebeğe yeni bir isim verip alacaklarmış nüfuslarına.çok sevindim ama bir o kadar da içim cız etti.gözlerim acıdı.düşündüm bir anlığına…o bebeği annesi babası nasıl bekledi kimbilir.odasını hazırlayarak,%100 pamuktan kıyafetler alıp yıkayıp ütüleyerek,gün sayarak,isim bulma telaşı yaşayarak…hiç akıllarına gelir mi bebeklerini kucaklarına alacaklar kısa süre sonra bir gece kıyameti yaşayacaklar.evleri başlarına yıkılacak şehirleri yurtları yıkılacak,kendileri ölecek geriye bebekleri kalacak.belki tüm akrabaları da ölecek bu bebeğin.bu hayatta kan bağının olduğu tek bir kişi kalmayacak.ve birileri gelecek o bebeği evlat edinecek yeni bir isim yeni bir kimlik verecekler,bambaşka bir şehirde bambaşka bir kültür ile büyütecekler.evlat olacak o bebek…belki o kıyamet yaşanmasa bir kez bile karşılaşmayacağı aileye evlat olacak,şans bundan sonra yanında olursa büyüyecek güzel bir genç olacak,mesleği olacak,sevecek,aşık olacak,evlenecek…anne olacak,baba olacak,köklerinden bihaber.allahım ne büyük trajedi ama aynı zamanda ne büyük mucize.ya da belki kendisini istismar edecek bir ailede büyüyecekken bu deprem ile bu aile ile yolu kesişmiş olacak o bebeğin.sınırsız ihtimaller yumağı.6 şubattan bu yana düşünmekten yoruluyorum,ihtimaller yumağında boğuluyorum.depremle ilgili karşıma herhangi bir video,görüntü çıktığında mideme yumruk yiyorum.antakya'yı öyle görmek gözlerimi acıtıyor.duyduğum şeyler gözlerimi,canımı acıtıyor.ve hiçbir şey yapılmaması…depremden sonra gidilmeyen yerler,dokunulmayan enkazlar,sokaklardaki cesetler,çadır kuyrukları,o bölgelerden konuştuğum insanlardaki şok hali,yağmalar,ortadan yok olan çocuklar,hafızasını kaybeden insanlar,tecavüz iddiaları…iliklerime kadar aciz,çaresiz hissediyorum,boğuluyorum.ya biz ne yaşadık farkında mısınız sizler? yıl 2023 ve biz öyle büyük bir felaket,trajedi yaşadık ki.telafisi yok.olamaz.ama biz üç maymunu oynuyoruz.körüz.sağırız.dilsiziz.