biz kırk kişiyiz, birbirimizi biliriz. o yüzden hiç kendimizi kandırmayalım. kahramanmaraş'ta (ve hatay'da) deprem olacağı 90'lardan beri biliniyordu. geçen 20 yılda hiçbir şey yapılmadı, hatta 24 ocak 2020 elazığ depremi bile tedbir alınması için yeterli olmadı. hatta kahramanmaraş belediye başkanı paleosismoloji çalışmalarına inanmadığını söyleyerek, depremden önce yapılan uyarıları dikkate almamış.biz kırk kişiyiz, birbirimizi biliriz. bu depremin olacağını herkes biliyordu. afad 2019 yılında kahramanmaraş'ta 7,5 büyüklüğünde bir deprem senaryosu ile tatbikat gerçekleştirdi. tatbikata göre kahramanmaraş'a hatay'dan, gaziantep'ten, malatya'dan yardım gelecekti. hepsi yerle bir oldu. tatbikat düzenlenirken, tarihsel depremlerin izoseist haritalarına bakılmamış bile.biz kırk kişiyiz, birbirimizi biliriz. bu işin sorumluluğu sadece siyasetçilerde değil. bazı yerbilimciler de insanları tehlikeye karşı uyaranların sesini kısmaya çalıştı süreç içinde. sırf naci görür doğu anadolu fayı'nın riskine dikkat çekti diye, 4 senedir onunla dalga geçen, küçümseyen, hatta insanlar kahramanmaraş ve hatay bölgesinde* ~4 büyüklüğünde depremler ardı ardına gelirken hala "kahramanmaraş'ta 7,0 - 7,5 deprem olacak diyenler bunu ispatlamak zorunda, rahat olun" diyen yerbilimciler de vardı. twitter sohbet odalarında "rahat olabilirsiniz" dediklerinden kaçını 6 şubat depremlerinde yitirdik? kimbilir? bunun hiç değilse vicdanı bir hesabı olmalı.geçen ay 17 ağustos depreminin yıldönümü idi. neredeyse çeyrek asır geçmiş. bakanlar geldi, bakanlar geçti. neredeyse hiçbir şey yapılmadı. eldeki veriler, istanbul'daki yapıların dörtte üçünün 2000 öncesi yapılar olduğunu ve yıkılma tehlikesi ile karşı karşıya olduğunu anlatıyor. üstelik bu veriler çok uzun süredir biliniyor. peki ne yapıldı? hiçbir şey. aslında kimsenin hakkını yemek istemiyorum, deprem toplanma alanlarına avmler ve rezidanslar yapıldı. şehrin nüfusunun azaltılması gerekirken milyonlarca yeni bağımsız birim* satış bekliyor şu anda. hepsi çok katlı, hepsi estetikten ve sosyal donatıdan yoksun.artık her ay bir depremi anar hale geldik. 17 ağustos marmara, 30 ekim izmir, 12 kasım düzce, 24 ocak elazığ, 6 şubat kahramanmaraş... böyle giderse şu güzelim ülke her yerinde ve her zaman matem yaşanan dev bir deprem anıtına dönüşecek.