ülkede ciddi ihmaller ve sorumsuzluk zincirlerini ortaya çıkartmış depremdir.99 depreminin bizim için bir milat olması gerekirdi. o zamandan bu zamana 2004'te ve 2008'de olmak üzere deprem yönetmeliği 2 defa değiştirildi ve güncellendi. fakat uygulamada ne yazık ki bu denetleme sürecini hükumet düzgün yönetemedi. evet yıkılan binaların çoğu maalesef 2000 öncesi yapılan, deprem yönetmeliğine uygun olmayan, donatı olarak yetersiz malzeme kullanılmış ve hazır beton uygulanamamış inşaatlar, zaten o yıllarda hazır beton da yoktu haliyle yıpranma ve dayanım düşüklüğü daha erken oluyor. fakat bu binaların hepsi devlet sistemlerinde ve belediyede kayıt altında zira emlak vergileri ödeniyor. koskoca 24! yılda kolon güçlendirme, kentsel dönüşüm bu kadar zor muydu da bu binaların can alması beklenmeden hızlı bir yenilenme sürecine gidilmedi? üstelik 99 depreminden sonra tanıştığımız ötv adında bir vergi türü var, halkın gelirinin ciddi bir kısmını buna ödediği ve içtiği meyveli sodada dahi bulunan. bu vergiler yeni şehirleşmeye ve bu planlara yetmedi mi? yeni parklar, yollar, köprüler biraz daha bekleseydi olmaz mıydı? ya da çeşitli kamu kurumlarında oy getirsin diye gereksizce açılan memur kadrolarının yarattığı maaş yükü?yazacak çok şey var aslında, fakat böyle acılı zamanlarda uzatmak istemiyorum. hani ''siyaset konuşmayın, acılı günümüz'' diyorsunuz ya, bu ülkenin başına gelen her şeyin sebebi maalesef ''siyasi''. bu yüzden de çözüm siyasetten geçiyor, istemesek de her kapı oraya çıkıyor. yaşamlar, gelirler, giderler, barış, savaş, ölüm, yaşam hepsinin çözümü siyasette ve bu sene bir şeylerin değişmesini umut ederek hayatını kaybetmiş herkesin huzur içinde uyumasını diliyor, hayatta kalan yakınlarına da sabır ve metanet diliyorum. tanrı bizimle.