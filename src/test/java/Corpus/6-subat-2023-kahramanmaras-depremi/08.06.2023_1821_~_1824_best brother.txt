bu başlıkta yazdığım önceki entry’leri bu yazının altına editleyeceğim. görüyorum ki seçimden sonra muhlif seçmende bu bölgede yaşayan insanlara karşı çok ciddi bir tepki oluştu. ilk 1 ay türkiye’de yaşanan muhteşem dayanışma, belki de 20 yıldır ilk defa kimsenin particilik yapmaması, buraya türkiye’nin her yerinden resmen yardım yağması, herkesin bir vicdani sorumluluk hissedip elinden geleni maddi ve manevi yapması beni çok mutlu etmişti. dostlarınızı, akrabalarını toprağa gömerken bunları bilmek içinizi bir nebze olsun rahatlatıyor. geldiğimiz durumda, 2 ay önce yardım ettiğiniz bizlere, parti sormadan, din sormadan, mezhep sormadan, sadece insanlık adına yardım ettiğiniz bizlere ağıza alınmayacak laflar ediyorsunuz. gerçeklerden uzak ve suçlayıcı duyguyla hareket ediyorsunuz. ben deprem bölgesinde yaşayan muhalif bir seçmenim ve size şunu kesin söyleyebilirim ki, muhalefet deprem sonrası süreçte burada çok etkisiz kaldı. hükümet insaların çadırlarını, konteynerlerini kapı kapı dolaştı, ihtiyaçlarını giderdi. muhalefet ise 2 belediye dışında hiçbir şey yapmadı. cumhurbaşkanı adayı bile düzgün bir çalışma yürütmedi. eğer bu süreç burada doğru yürütülseydi buradan bu sonuç çıkmazdı ancak insanlar kemal kılıçdaroğlu’nu bu bölgede ciddiye almadı. alamadı. görmedi çünkü. tatmin olmadı. burada çocuğunu, annesini, babasını, dostunu, akrabasını kaybetmiş insanlara gelip ağzınızdan tükürükler saça saça küfür etmeyin çünkü beni bile tiksindirmek üzeresiniz. insanlara küfürler edip dışlamak sizlere ve bizlere hiçbir şey kazandırmıyor. sadece gerçeklerin farkında olmayan hastalıklı bir zihniyetin davrandığı gibi davranmayı bırakın. bu depremi sadece yaşayan bilir. yaşamayan için ne anlatsak nafile. insanları böyle büyük bir felaket sonrası ezmeye çalışmayın. kimse ölmeyi haketmedi, kimse kötü bir şey haketmedi. burada insanlar sadece kimi yanlarında gördülerse ona oy verdiler. fazlası laf-ı güzaf. edit: deprem hakkında önceki entrylerim; #149382455#150701064#151360805#151661853