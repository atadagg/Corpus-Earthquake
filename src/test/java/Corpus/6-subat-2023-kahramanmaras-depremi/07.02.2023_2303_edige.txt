türkiye bir deprem ülkesi, bu herkesin bildiği kabul ettiği nesnel bir gerçeklik artık. hepimiz okullarda coğrafya dersi aldık, canımızdan çok sevdiğimiz insanlarla beraber yaşadığımız evlerimizi, yuvalarımızı, iş yerlerimizi üzerine kurduğumuz arazi çok genç, dünya henüz tek kıta halindeyken dahi sular altında olan, sonradan yükselmiş bir toprak parçası. bu nedenle sağlam değil, depreme çok yatkın.hani çok popüler bir laf var ya, "seni öldürmeyen şey güçlendirir." zorluklara sınanmak insanı daha dayanıklı kılar, hazırlıklı yapar, insana ders çıkarmayı öğretir. benim gördüğüm bu oldukça basit doğa kuralı millet olarak bize hitap etmiyor. türkiye'de her jenerasyondan insanın mutlaka bir deprem yaşanmışlığı var, bizzat kendisinin tecrübe ettiği veya sevdiklerinin, tanıdıklarının etkilendiği. ama tamamen uzak değiliz yani bir hortum veya tsunami değil bizim için deprem. yahu böyle de biz neden depremle yaşamayı öğrenemedik bunca zamandır? ilköğretimden itibaren okullarda deprem ve sivil savunma bilinci oluşturmak için verilen dersler, bizzat yaşanan acı deneyimler hiç mi bir bilinç oluşturamadı? 17 ağustostan bugüne 25 senede kat ettiğimiz tek gelişme enkaz altından çıkarılan vatandaşları naklen izleyebilmek midir? yahu çok klişe olacak ama, gerçekten japonya'da bir deprem oluyor kimsenin burnu kanamıyor, evler sağa sola sallanıyor sarsıntı geçtiğinde dimdik yerinde duruyor. biz bu denli büyük risk altındayken bu inşa edilen binaları neden depreme dayanıklı yapmıyoruz? ihmal mi, sahtekarlık mı, hırsızlık mı, cahillik mi? bence hepsi. yürürlükte bütün vatandaşlardan alınan deprem vergisi gibi bir gelir kalemi varken ve bu 25 sene boyunca malatya, van, izmir, elazığ gibi büyük depremler yaşanmışken hiçkimse hiçbir ders çıkarmadı. idare-i maslahat ile günü kurtarma kafası devlet, millet, sivil toplum ayırt etmeksizin bütün toplumun içine işlemiş. bunun sonucu olarak bugün 2023 türkiye'sinde insan hayatının ne kadar ucuz olduğunu kanıtlayan görüntüler görüyoruz, içimiz yanıyor.kaydedilmiş depremlerin en kahredicilerinden birini yaşadık ancak ben bundan da ders çıkarılmayacağına, beklenen istanbul depremiyle alakalı hiçbir önlem alınmayacağına o kadar eminim ki. düz açık bir toplanma alanı dahi olmayan nice yerler var istanbul'da. temennim odur ki ders çıkaralım, dünyanın geri kalanında belirgin bir özelliğimizle bilinmemize neden olsun bu deprem, desinler ki:"bakın türkiye deprem ülkesi olmasına rağmen bununla yaşamaya öyle alışmıştır ki türkler, geçmişin acı tecrübelerinden sonra türkiye'de artık hiçbir bina yıkılmaz, herkes depremde nasıl davranacağını bilir, her türlü kötü senaryoya göre hesap edilmiş ulusal afet planları vardır, dünyanın bir yerinde deprem oldu mu en yetkili türklerdir."