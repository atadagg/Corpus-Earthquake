kahramanmaraş'ta evim yıkıldı, iş yerim yıkıldı, yatırım amaçlı aldığım nakit paramı bağladığım iş yeri yıkıldı, arabam gitti bir şekilde yine ayakta durdum yıkılmadım. depremden hemen sonra öz teyzem 50bin lira olan borcumu 100bin lira olarak geri istedi. 5 vakit namazlı teyzem enflasyon farkını istedi benden. zoruma gitti. borç harç parasını yüzüne çaldım. türküsü bile var; sokakta yatanın kürkü alınmaz diye. benim şuan kiralık bile olsa evim yok. orada burada kalmaya çalışıyorum. çok şükür yine bir şekilde idare ediyorum ama bu beni bitirdi ya. insanlara olan inancımı kaybettim. teyzemin evi yıkılmadı. karı koca memur. orada burada arsaları var. parayı isterken de altın alacağım, altın yükseliyor. paramı gönder dedi. her zaman teyzeme yardım ettim. iş yerinde falanca beni taciz ediyor dedi. adamın yolunu kestim. kocası hastalandı hastaneye götürdüm 3 gün başında bekledim. ev aldı. evi ben taşıttırdım. eşyaları ben yerleştirdim. neler yapmadım ki? şunu öğrendim kimseye gereğinden fazla iyilik yapmayacakmışsın. ben yine 100bin kazanırım. taşı sıkar suyunu çıkarır götürür onu satarım ama sen bir daha benim teyzem olamazsın. senin artık benim gözümde bir değerin yok. o gün beni aradı salata pilav yaptım yiyelim dedi. hiçbir şey demedim. bu olay o kadar içime oturdu ki hayatım boyunca ilk defa antidepresan kullanıyorum. insanı koca deprem öldürmezmiş de en yakınının ettiği insanı öldürürmüş.edit: arkadaşlar beklenen istanbul depremi hakkında bir şeyler yazmaya çalıştım. zamanınız olursa göz atarsınız: (bkz: #155843440)