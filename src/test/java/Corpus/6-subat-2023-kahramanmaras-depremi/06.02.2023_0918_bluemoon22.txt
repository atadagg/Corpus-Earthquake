tüm ülkemize geçmiş olsun, ölenlere allah'tan rahmet, yakınlarına baş sağlığı dilerim. öncelikli olarak bu bölge 1. derece aktif deprem kuşağı içinde yer almaktadır. tarih boyunca hatay, gaziantep ve kahramanmaraş'ta 7 ve üzerinde depremler olmuştur. doğu anadolu fay hattı gibi büyük ve tehlikeli bir fay hattı bu bölgeden geçmektedir. haarp diye ortada gezenleri direk engelleyin geçin, polemiğe bile girmeyin. onlar bilmezler mi ki hatay'da tarih boyunca kaç tane 7.5 civarı deprem olmuş ? öncelikle bu deprem çok büyük bir deprem, artçıları da 1 yıl civarında sürebilir. usgs deprem büyüklüğünü 7.8 olarak açıkladı ki bence de 10 ili etkilediğine göre bu büyüklük doğru. kandilli 7.7 olarak revize etti. afad da bence daha sonra revize edecektir. maalesef yıkım ve can kaybı beklenenden fazla olabilir. allah ülkemizin ve milletimizin yardımcısı olsun. elimizden geldiği kadar yardım ve bağış yapalım. destek olalım. şu anda bölgede en çok battaniye ve giyim ihtiyacı olacaktır. yetkililerden yapılan resmi açıklamalar harici bilgilere itibar etmeyelim.