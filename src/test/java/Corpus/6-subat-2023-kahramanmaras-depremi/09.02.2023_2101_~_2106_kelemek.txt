17 ağustos 1999 gecesini yaşandığında 13 yaşında ve izmit'teydim. aklımın almadığı korkunçlukta bir ses, sallantı, sonsuz kadar uzun süren 45 saniye.uyku sersemi beyin; tanımlayamadığı bir şeyi, sandığı, korktuğu fobisi olan şeye dönüştürüyormuş ben o gece öğrendim. en büyük korkum; araçla uçurumdan yuvarlanmak olduğu için araçta uyuyakalmıştım ve takla atarak uçuruma yuvarlanıyorduk başka açıklaması yoktu bunun.peki o ses? hala dün gibi o an, kare kare saniye saniye aklımda. cam kenarındaki yatağımda güç bela doğrulup, evin balkonunu görmem ve arabayla balkona girmişiz sanmam!şok böyle bir şeymiş.biz inanılmaz şanslılardandık, devlet hastanesi yolundaki evimizden indiğimizde gece karanlığında hiçbir çökmüş bina şoku yaşamadık ilk dakikalarda. tüm komşular birbirini kontrol etti, herkes sağ salim inmiş mi diye ve evet sayısız araba hastaneye gidiyordu son sürat.ben ve ailem inanılmaz şanslıydık, çünkü karavanımız vardı.araçla bir okul bahçesine açıklık alana gittik. gökyüzü yıldızlar parlaklık vs. hiç fark edemedim ben çünkü gökyüzüne baktığımı hatırlamıyorum tek hatırladığım korkumdan karavanın dahi içine girmek istemediğim. yere serilen örtünün üstüne yattığımı ve sabaha kadar süren artçıların hepsini her bir hücremde hissettiğimi hatırlıyorum bir de. o gece sabah olması o kadar uzun sürdü ki, güneş o kadar geç doğdu ki.zaten çoktan haberler dolaşmaya başlamıştı'gölcük haritan silinmiş', 'taş taş üstünde kalmamış'nitekim doğruydu da. çok sevdiklerimizi evlerinde sıcacık yataklarında birbirlerine sarılmış bulduk, son uykularına yattıklarından habersiz. bir yandan petkim yangını, rafineri patlarsa olabilecekler. bir yandan artçılar.kaosun ortası, yazın sıcağı. bilmediğin bir afet.günlerce yemek yiyememek, her gün bir kayıp haberi almak.seneler önce yazdığım entryde (bkz: #54064228) olduğu gibi bir gecede büyümüştüm resmen.ve artık bizim için milad olacağı o kadar aşinaydı ki. hayatlarımız artık deprem öncesi ve sonrası olarak ikiye ayrılacaktı, öyle de oldu.travmasını, izlerini silmeye çalışmak yıllar aldı. 6 şubatta yaşanan bu depremin izleri de binlerce insanın üzerinde aynı bu şekilde kalacak. alt üst olan yaşamları, korkuları ve izleri hayat boyu onlarla olacak.gördükleri, yaşadıkları, tanık olduklarıyla artık eskisi gibi olmaları mümkün değil.dilerim ki 24 yıl öncesinde bu afetin benzerini yaşayıp, o insanlara evlerini mezar yapanlar, imar affını kabul edenler, denetimsizliğe göz yumanlar, müteahhitlere rant sağlayanlar ve nerdeyse çeyrek asır geçmişken bu konuda hiçbir şey beceremeyip bir arpa boyu yol alamayan tüm sorumlular, tüm yetkililer, devlet erkanı yaşattıklarınızı, sebep olduklarınızın bin beterini yaşamadan ölmeyin.tek dileğim, en içten temennim bu.