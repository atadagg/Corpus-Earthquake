üzerinden 3 ay geçen, türkiye'nin dörtte birini doğrudan geri kalanını dolaylı da olsa ciddi bir biçimde etkileyen, ne yazık ki yalnızca 1 hafta sonra ülkenin büyük bir kısmının unuttuğu, 1 ay sonra da ülke gündeminden yavaş yavaş düşen felaket. cumhuriyet tarihinin belki de en büyük felaketi. ama yalnızca bir doğal felaket değil: liyakatsizliğin, yönetememenin, kayıtsızlığın, tek bir adamın ağzına bakan bürokratik çürümüşlüğün felaketi.resmi rakamlara göre 50 binden fazla insanın öldüğü, milyonlarca insanın hayatları boyunca çalışıp edindiği her şeyin bir gecede yok olduğu ve evlerinden, şehirlerinden uzaklaşmak zorunda kaldığı böyle bir olayın ardından yaşananlar geçmiş felaketler gibi unutulma girdabına girse de; birbirimizden başka kimsemiz olmadığını hatırlattığı için bile diğerlerinden farklı. bu depremin etkileri aynı zamanda üç yönüyle geçmiş felaketlerden ayrıştı: ilki milyonlarca insanı etkileyen bir coğrafyada gerçekleşmiş olması. ikincisi kendini her şeyden mesul gören ama hiçbir şeyle layıkıyla ilgilenmeyen ucube rejimin neden olduğu yıkımların son ve belki de zirve noktasını teşkil etmesi. ve sonuncusu, ülkenin önemli bir bölümü için hayatın artık eskisi gibi olmayacağı gerçeği. belki de bunlardan daha uzun soluklu bir etkisi de beklenen büyük marmara depremi ile ilgili bir seferberliği beraberinde getirmesi.depremin hemen sonrası kadar aradan zaman geçtikten sonra da çeşitli sivil toplum örgütleri, bağımsız bir şekilde yardım etmek isteyen insanlar orada olmaya devam ediyorlar. tüm bu süreçte devlet kurumları da bölgede olsa bile, insanların en çok ihtiyaç duyduğu ilk saatlerde gösterdikleri zafiyet, aymazlık ve ilerleyen günlerde inkara dönüşen yetersizlikleri yüzünden onbinlerce insanın soğukta, kimsesizlik içinde can vermesine neden oldu. en kötüsü de tüm şehirleri kültürleriyle, mimarisiyle, çeşitliliğiyle yerle bir eden böyle bir felaketten sonra sanki yapılabilecek tek şey cüzi ve geçici bir para yardımı ve ücretsiz vermedikleri evlerin inşaat faaliyetiymiş gibi 'her şey yolunda' mesajı vermeleriydi. hayır, her şey yolunda değil.doğal felaketler hayatın bir parçası ama kitlelerce ölüm değil. içinde olduğumuz bu tarihi günün sonunda liyakatin, insan hayatına verilen değerin, hakça ve eşit paylaşımın kazanması ve bir daha böyle felaketler yaşamamamız dileğiyle.