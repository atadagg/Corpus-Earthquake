bu topraklarda kimbilir ne dehşetler yaşanmıştır,yaşanacaktır.ancak milyonlarca insanın aynı dakika aynı saniyede tanıklık ettiği böylesi dehşet anları…yaşanmış mıdır? yıkımın olmadığı çevre illerden birinde hissettik depremi.ben hayatımda böyle birşey görmedim,yaşamadım.deprem 2 kez oldu diyorlar.pazarcık ve elbistan merkezli.ne 2 depremi? ne 3 depremi? deprem fırtınası gibiydi.durmak bilmedi,bitmek bilmedi.bitti dedik tekrar başladı.daha şiddetli daha hızlı.sonra o elbistan depremi…elbistan'a 171 km pazarcık'a 200 km ötede yaşayan ben hemen hemen her gece 6 şubat gecesinde buluyorum kendimi.ne yaşadık biz öyle diyorum.ya ben böyleyim bu haldeyim peki o insanlar? düşünemiyorum düşünmek istemiyorum.düşünmekten kaçmaya çalışıyorum,kaçamıyorum.çok insanla görüştüm afet bölgesinden.şoktalar.bir sürü ölüme,yıkıma,dehşete tanık oldular,terk etmek zorunda kaldılar doğdukları büyüdükleri yerleri.allahım ne acı…ne büyük acı.canım acıyor boğuluyorum hissettiklerim karşısında.hissetmek istemiyorum.depremden sonra yaşanılanlar? enkaz altında çaresizce bekleyen binlerce insan…soğuktan donanlar,yangınlarda yananlar,kolunu bacağını kaybedenler…yazacak o kadar acı o kadar dehşet şeyler var ki…ama yazmak istemiyorum.çadırları şiddetli yağmur sonrası sel basması…bir kadının çaresizlikten içini çeke çeke ağlarken çadırdaki suyu çek çek ile boşaltmaya çalışması…gitsin hepsi gözümün önünden.boğuluyorum.hepsi ama hepsi kabus olsun uyanalım nolur,lütfen…dehşeti düşünebiliyor musunuz? yattınız uyumak için.gözünüzü bir açtınız hiç bilmediğiniz bir yerdesiniz.rüyada gibisiniz ama gerçek ve bir hemşire yaklaşıyor yanınıza kendinizi nasıl hissettiğinizi soruyor.kimse yok tanıdığınız bildiğiniz.telefon yok.kimseden haber yok.deprem oldu büyük yıkım oldu siz işte buradasınız sağsınız ama anne yok baba yok eş yok çocuk yok kardeş yok akraba yok.hepsi enkaz altında.ya da çıkarıldılar siz ankaradasınız öbürü bir ambulansa bindirilmiş en son.sonra? nerde? yok… kayıp!içim daralıyor…yazarken dayanamadığım şeyleri insanlar yaşadı.bu dehşet nasıl aşılacak? nasıl normale dönülecek? üstelik ne normali? paramparça olmuş koskoca şehirler,milyonlarca insanlar…normale dönmekten bahsedilmesin,normal denilen şey 6 şubat öncesinde kaldı çünkü.