bu depremin üzerinden türkiye şartlarında çok zaman geçti ve acıları unutuldu. iktidar ise bir kez daha bize insan canının bu ülkede ne kadar ucuz olduğunu gösterdi. insan hayatı bu ülkede yıkılan binalardan, hasar listelerinden, enkaz kaldırmadan, ihalelerden kesinlikle daha ucuz. ölümün allahın takdiri olduğu ve bu depreme kim olsa bir şey yapamazdı algısı kalabalıklara çoktan yerleşti. evet sen ben öyle değiliz biliyorum ancak gerçek bu. ölenler neden öldü , yeni depremlerde bu acıları nasıl azaltabiliriz diye yer yerinden oynamadı oynamayacak. jeoloji, jeofizik gibi bilimlerin konusu olması gerekirken çoktan tarihin konusu oldu. beş yıl sonra yine deprem olsa yine aynı sayıda insan ölecek. çünkü insan canı çok ama çok ucuz. göstermelik tutuklamalar bitti, çoğu sembolikti. herkes malının derdinde. devlet ise bakın nasıl aynı anda on binlerce konut yapıyoruz diye şov peşinde. umutlar, insaniyet ,acılar sadece instagram reelslerinin ve tik tok videolarında kendine yer buldu. yardımlar da yok oldu gitti. tam olarak kaç kişinin öldüğünü bile bilmediğimiz bir depremde arsa fiyatlarının nasıl değerlendiği, kiraların nasıl uçtuğu gibi gündemlerimiz var. evet bu da hayatın bir gerçeği. ama anadolu kurnazlığı çoktan sahaya indi. artık iflah olamayız. ölenlerin yakınlarının ses çıkarmasının nankörlük olduğu bir döneme de giriyoruz yakında. depremle hiç alakası olmayan şehirlerde yaşayan arkadaşlarım devlet daha ne yapsın moduna girdi. devlet daha ne yapmalıydı bilmiyorum. ama türk tipi umursamazlığımızla baş başa bırakıp çekip gitti. yapılacak evler ile duyulacak gurur, miting meydanlarını iç anadolu coğrafyasında şahlandıracak biliyorum. ancak yine biliyorum ki ölmeyip de sağ kalabilen bir gecede 1000 yıl yaşlanan yakınlarım artık bu insanlarda çok farklı bir gerçeklikte yaşayacak. aklım almıyor bu kadar insanın nasıl ölebilecegini. biz kimiz, neyiz biz. nerde gücü her şeye yeten o kudretli olan. dünyanın neresinde bu kadar insan ölebilirdi bilmiyorum. ama dünyanın en kolay kabullenen insanları olduğumuzu biliyorum. siz ve zihniyetinizden tüm benliğimle, ibrahime su taşıyan karınca misalince nefret ediyor, asla ama asla aynı tür varlıklar olduğumuzu düşünmüyorum. bir insanın canı ranttan, arsalardan, betondan daha değersiz nasıl olabilir. deprem uzmanlarının çoktan geldikleri geri plana itildikleri bu düzleme boyun nasıl eğilir. bir gün tarihin konusu olarak işlendiğimizde tarih sizi nasıl affedebilir bütün bunları bilmiyorum. ama ölüp giden her insanın tek tek ahı kalacak üstünüzde. bu coğrafyada doğmuş olmanın dayanılmaz şanssızlığından başka da bir şey kalmadı elimizde.