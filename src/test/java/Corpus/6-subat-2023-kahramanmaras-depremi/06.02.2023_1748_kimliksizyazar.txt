insanları acaba ne zaman kışlalara alacaksınız. malatya'da dedem ve anneannem şu an kendilerine gidecek bir yer bulamıyorlar. bulundukları yerde elektrik ve doğalgaz kesik. mesele tek anneannem ve dedem değil mahalledeki çoğu insan zor durumda. bu insanları devletin kışlasına almazsanız bu gece bu insanlar bu soğukta nasıl geçirecekler geceyi. bu insanların bir aileleri var sevenleri var herkesin aklı orda. sabahtan beri tüm her şeyimi erteledim sadece haberlere bakıyorum, onlarla sürekli iletişimde olmaya çalışıyorum. onların ekseriyetle daha güvende konaklamaları bu devletin sorumluluğu değil mi ? karı koca yıllarca devlete hizmet ettiler. anneannem emekli öğretmen, dedem emekli makina mühendisi ytü mezunu. ülkeye ilk kez telefon santrallerini kuran ekiplerinden birinin başında yıllarca hizmet etmiş. dağ taş demeden ülkesine hizmet etmiş, telefon santrallerinin kurulmasını sağlamış. o koca devletimiz şimdi gerçekten bu insanları sokakta mı bırakıyor ? yıllarca verilen emeğin karşılığı bu muydu ? verilen vergilere hiç girmiyorum. o çok ayrı bir mevzu. her ne karar alacaksanız daha hızlı alamıyor musunuz ? saat akşam 18.00 oldu. bu insanlar ne yiyecek ne içecek düşünüyor musunuz hiç ? koca koca evlerinizin içinde sokaklardaki gerçek manzaraları görmek zor oluyordur ama insanlar sabah dörtten beri bu manzarayı gözlerinize sokuyor ve siz hala bir karar almaktan aciz o manzaraya perdelerinizi kapatıyorsunuz. sizde haklısınız manzara kapkaranlık bakanın içini karartıyor ama siz devlet olarak bu insanlara bakmak zorundasınız.