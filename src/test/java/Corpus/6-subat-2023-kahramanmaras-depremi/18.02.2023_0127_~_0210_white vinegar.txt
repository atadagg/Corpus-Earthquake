yeni nesil 99 depremini hatırlamıyor. ders almadık değil. marmara depremi’nde resmi rakamlara göre 18.000 kişi vefat etti. o güne kadar türkiye’de deprem nedir bilinmiyordu bile. herkes o noktada ayıldı. deprem anında camlardan atlayan insanlar o depremin bıraktığı travmadan sonra ortaya çıktı. yönetmelikler değiştirildi, deprem vergisi toplanmaya başlandı. deprem 99’da oldu, akp 2002’de seçimi kazandı ve biz bu vergileri bu hükümet döneminde ödedik. kentsel dönüşüm yasası çıkardılar, binanın sağlam olmaması halinde 90 gün içinde evini terketmen gereken, sana ne olacağıyla asla ilgilenmeyen, binayı yeniden hangi parayla kime yaptıracağınla ilgilenmeyen ölü doğmuş bir yasa.üstüne üstlük devlet kurumları üzerine düşenleri yerine getirmemiş, yeni yapılan binaları da denetlememiş. yani yeniden yaptıracağın binanın sağlam olacağının da garantisi yok. eski binalara zaten gelen giden yok.şu aşamadan sonra yapılması gereken her bir ilçe belediyesinin 10-20-30 mühendisi işe alıp binaları ücretsiz denetlemesidir. konteyner kentleri her ile kalıcı olarak kursunlar. binası çürük olana yer göstersinler. vatandaş gerekirse gitsin bu konteyner kentte geçici olarak, binası güçlendirilene ya da tekrar inşa edilene kadar barınsın ama enkazda kalmasın kimse. önümüzdeki 2 yıl boyunca bütün altyapı yatırımları askıya alınsın hem genel hem yerel yönetimlerce. 2 yıl yeni kavşak yapılmasa bir şey olmaz. türkiye parasını buna harcasın. artık yapılması gereken budur. devlet çalışmalıdır. halk yoksul. bunun altından kalkamıyor. deprem bölgesinde birebir afete maruz kalmış kişiler dışında geri kalan tüm halkın bu kadar ağır travma geçirmesinin %50 sebebi hiç kimsenin oturduğu binadan emin olmaması. her depremin akıl almayacak sayılarda toplu ölüme sebep oluşu. katliama, adeta soykırıma dönüşmesi. bu böyle gidemez. bir an önce bir şeyler yapılmalıdır.hayatını kaybeden herkesin mekanı cennet olsun. ailelerine ve tüm milletimize başsağlığı dilerim. umarım onların vefatı bir milat olur ve bir şeylerin değişmesine vesile olur.