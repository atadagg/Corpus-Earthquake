kahramanmaraş'ta depremin tam merkezinde birebir yaşadım bu felaketi. deprem başladığında birden hızlı bir şekilde sarsılmaya başladı. yani hani olur ya önce yavaş yavaş sonra şiddetlenir. bunda öyle olmadı. birden aşırı şiddetle sarsılmaya başladık. 75 yaşındaki babam bu sarsıntıyı kıyamet kopuyor zannederek bağırmaya başladı. ben binanın yıkılacağından emindim ve babama sarıldım. babam kalp krizi geçirecekti. hemen annem ve babamla giyinmeye başladık. bu kez 2. defa aynı şiddetle deprem oldu. 2. deprem bitti aşağı inelim dedik 5. kattan. merdivenlerde 3. depreme yakalandık. bu arada babam var gücüyle bağırıp kelime-i şehadet getiriyordu. arabaya babamı ve annemi bindirip benzin alayım dedim. benzincide ki sırayı görünce aman allahım dedim. tek katlı olan iş yerimize gidelim dedik, yolda da benzin alırız. asla abartmıyorum dünyanın sonu filmlerinden hiç bir farkı yoktu. evler yıkılmış, şehir zifiri karanlık, sokakta ateşler yakmışlar herkes bağırarak kaçışıyor. elektrik direkleri yıkılmış arabayla altından zor geçtim.bunların dışında gaz kaçaklarından yangınlar çıkmış ara ara yerlerde yangınlar var. kahramanmaraş' ı haberlerde bile göstermediler. 48 saat sonra yardım geldi. millet enkazda bağıra bağıra öldü. vinç istiyoruz beton bloğu kaldırmak için vermediler maraşlı iş adamları. sabah olduğunda aşırı yağmur ve sert hava şartlarından yaşayanlarda donarak öldü. velhasıl kahramanmaraş yok oldu