çok üzgünüm. hayatını kaybedenlere allah'tan rahmet diliyorum. yaralılar umarım en kısa sürede iyileşir. çok büyük bir felaket ile karşı karşıyayız. 6 şubat 2023 tarihinde yaşanan iki büyük depreme de çok hazırlıksız yakalandık her zaman olduğu gibi. yaşanılan bu depremler aracılığı ile güvenlik ve lojistik açıklarımız da ortaya çıkmış oldu. koltuğuna yapışıp gerekli önlemleri almayanlar, binlerce kişinin can kaybından bizzat sorumludur. felaket zamanlarında bile birbirimize güvenemiyoruz. aslında güvenmek acıları azaltır, yaraların daha hızlı sarılmasını kolaylaştırır. örneğin bu depremde bile birçok insan güven duyduğu yerlere bağış yapmayı tercih etti. dünya bankası bile güven veren stk'lara bağış yapma kararı aldı. haberlere bakıyorum, sorumluluğu birkaç müteahhide yıkıp bu dertten de kurtulma peşindeyiz. hala birkaç müteahhidin peşinde olmak, bu felaketlerden hiçbir ders alınmadığını gösterir. imar aflarında imzaları olanların hiç mi sorumluluğu bulunmuyor? tek çare imar affını anayasa olarak yasaklamak gibi duruyor. yoksa bu aflardan kurtulmak asla mümkün değil.müteahhitler bu düzen içerisinde yalnızca bir halkadır. binaları inşa etmek için çok sayıda işleme gerek duyulmaktadır. o işlemlerde eksiklik ya da yanlışlık varsa onları görmezden mi geleceğiz? diyelim bir yerde dört ya da beş katlı bina yapmak mümkün iken on kat yapılmasına izin veren belediyeler masum mu? öyle görünüyor ki müteahhitlere suçu atıp sıyrılma peşindeyiz. ama artık yeter!bence öncelikli olarak afad'ın başkanı bu derece büyük bir felaketi yönetebilecek kapasitede biri olmalı, şu an böyle değil gibi duruyor. ardından halka güven veren köklü tedbirler alınmalı. yardımlar koordineli bir şekilde ilerlemeli. imar ve iskân bürokratları sorgulanmalı. deprem dışında yapılan harcamaların çoğu durdurulmalı -güvenli ortam yaratıldıktan sonra devam edilebilir-.çok büyük bir devrime ihtiyacımız var. umarım bu devrimi gerçekleştirebilecek irademiz de vardır.