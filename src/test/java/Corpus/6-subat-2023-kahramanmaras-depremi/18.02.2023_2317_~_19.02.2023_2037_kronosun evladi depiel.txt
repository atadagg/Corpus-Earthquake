tarihe not düşmek adına yazıyorum. 6 şubat 2023'te ilki 04.17'de 7.7, ikincisi 13.24'te 7.6 şiddetinde iki büyük depremde 10'dan fazla ili kapsayan büyük çaplı bir yıkım oldu(başta hatay, kahramanmaraş, adıyaman ve gaziantep olmak üzere). ilk 2 gün deprem bölgesine yardım gitmedi, erken müdahale edilse belki de kurtarılabilecek insanlar enkazların altında hem ezilerek hem de donarak öldüler. depremin 9. gününde dahi göçüklerden cenazelerinin çıkarılması için veryansın etti insanlar(cüneyt özdemir'in hatay'ın son hali videosunda mevcut). depremin üzerinden henüz saatler geçmişken sınır illeri başta olmak üzere içlerinde eli silahlı suriyeli tiplerin de olduğu gruplar tüm o acıya aldırmadan yağmalama yaptılar. insanlar ailelerini enkazdan kurtarmak için kurtarma ekiplerinin istediği malzeme ve iş makinelerini -evet inanması çok güç- kendileri buldular, bu bile fayda etmedi. iş bilmez, halden anlamaz, koordinasyonu sıfır olan tiplere muhtaç kaldı bu millet içleri yana yana. ekipler o kadar yetersizdi ki enkaz seçtiler (ses gelmeyen, yaşam belirtisi olmayan enkazları bıraktılar). evlerini kaybeden ya da evine giremeyen insanlar için çadır ihtiyacı günlerce bitmedi(depremin 5. günü dahi çadır ihtiyacına dair entry girdik burada). henüz enkaz altındaki herkes çıkarılmamışken o yıkılan evlerin yerine yeni yapılacak evler için bağışlar toplandı depremin 10. gününde. cenazeler enkaz kaldırma çalışmaları yüzünden hafriyata karıştı. yüzlerce insanın kayıp olduğuna dair başlıklar okuduk burada, bu kayıp insanlara ne olduğu meçhul(aynı enkazda kayıp olan 30 kişi vardı yani 10 aile). insanlar sosyal medyadan medet umar halde düştüler, enkaz altındaki yakınlarının ilanını her yerde paylaştılar. iş öyle bir hale geldi ki devlet kurumlarına olan güvensizlik yüzünden ahbap ve babala tv'ye inanılmaz bağışlar yapıldı, halkın başka çaresi yok gibiydi(hâlâ da yok).bugün depremin 12. günü ve hâlâ el değmemiş enkazlar var(bana göre diyeyim canımız sıkılmasın). insanların bir kısmı hâlâ cenazelerine ulaşamadılar. eminim ki bir yerlerde çaresizce ve korku içinde tüm o enkaz yığıntısının altında canlı canlı bekleyen insanlar var. güneydoğu çaresizlikten öldü, insanların ömrünü verdiği şehirler tuzla buz oldu. kan ağladı buralar, kan ağlıyor buralar.