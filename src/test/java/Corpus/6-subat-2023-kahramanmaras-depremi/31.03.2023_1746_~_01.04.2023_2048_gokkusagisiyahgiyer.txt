ezgi yavuz. unutmayın bu ismi. erişim yasağı getirilen twitter sayesinde vinç getirttik bu kızın yaşadığı evin enkazına. anlatayım. depremden 1,5 ay önce taşındı bizim binadan. yine bizim eve çok yakın. yürüyerek 2 dakika bile değil. sabah gün aydınlanınca enkazı gördüm. enkazın altından mesaj atmış nerede olduklarını bildirmiş. hiç bir vinç yok. insanlar çıkardıkları yakınlarının cesedini yollara bırakıyor üstünü örtüyor. kaç tane ceset gördüm böyle. o koku… ezgi'nin yaşadığı apartmanın enkazının üstünde 8 tane adam ellerinde balyoz bi şeyler yapmaya çalışıyorlar. vinç yok. afad yok. hiçbir şey yok. 8 kişi kocaman apartmanın enkazında yardım etmeye çalışıyor. dışarda evin önünde beklerken bi kızı gördüm öyle bağırıyordu ki. 'kim kaldı' dedim orada 'annem annem annem' diye bağırıyordu. içim parçalandı. ara ara internet gelip gidiyordu. 38. saatte bir tweetin altına yazabildim. açık adresi bildirdim. ezgi yavuz ve ailesine ulaşamıyoruz diye. sonrasında vinç geldi. 1 hafta sonra ulaşabilmişler cesetlerine. 6 kişilik aile yok oldu. 21 yaşındaydı bu kız gencecikti. ellerinizde ezgi gibi bir çok insanın kanı var. bu vebali nasıl kaldırabiliyorsunuz? koca apartmandan kurtulan kimse olmadı. helallik istediğiniz insanlar arzu ettiğiniz çalışmalar yapılamadığı için enkaz altında kalarak hayatlarını kaybettiler. hoş bu sözü de adıyaman için kullanmıştı malum şahıs. hatay büyükşehir belediyesi chp'nin olduğu için bile bile geç gelindi. çoğunluk kesimi alevi olan samandağ ilçesinde hala çadır ihtiyacı olan insanlar varken iki yüzlü açıklamalar midemi bulandırıyor. ezgiye ve nicesine bir hayat borçlusunuz. ben hakkımı helal etmiyorum.