maraş merkezde evimizin az hasarlı olduğu deprem. banyonun duvarı komple yıkıldı. çadırda kalıyoruz, yiyecekleri kendi paramızla almaya başladık artık. yardımları sadece kızılay dağıtıyor ve saatlerce sıra oluyor. yemek dağıtan birkaç kurum kaldı, onlara da araçla gidip sıraya girmek gerekiyor. evleri az hasarlı olanlar evlerinin onarılmasını bekliyor, yıkılan veya yıkılacak olanlar da kiraya çıkmak istiyor ama kiralık ev yok. gündüzleri çoğu binada eve yükseltilmiş bir nakliye aracı merdiveni görmek mümkün, insanlar eşyalarını alıyor ve terkediyor şehri. dedem, anneannem, teyzelerim, kuzenimin preslenmiş ya da şişmiş cesetlerini çıkardık ama hala farkında değiliz ne yaşadığımızın. sanırım evde yaşamaya başlayınca, okullar açılınca, misafirliğe gittiğimiz binaların yerinde yeşil otları görünce anlayacağız depremin gerçek etkilerini, hiçbir şeyin eskisi gibi olmayacağını.