depremi hatay'da yaşayanlardan biriyim. her ne kadar hatırlamak istemesem de hâlâ enkazı kaldırılmayan binaların arasından geçerken, avuç içi kadar çadır veya konteynerlarda yaşamak zorunda kalanları gördükçe o günlerden çıkamıyorum. ben deprem anında uyanıktım, her anı da aklımda. sağ salim bahçeye çıktım, saniyelik farkla ölümden kurtuldum derken deprem nedeniyle bahçemizde oluşan çukura düştüm, sonrası can telaşesi... depremde unutamadığım şeylerden bir tanesi de ilk 3 gün kimsesiz oluşumuzdu hem de hiç kimsesiz... üstelik ne sesimizi duyuracak telefon şebekesi vardı ne de temel ihtiyaçlarımızı karşılayacak elektrik, su. gün ağardığında gördüğüm manzara karşısında ise oturup ağlamıştım. sanki kıyamet kopmuş da herkes kendi canının telaşında. şimdi depremin üzerinden 1 yıl geçti ama ben hâlâ depreme dair haberleri ya da görüntüleri izleyemiyorum. o günün, o anın korkusu henüz geçmedi çünkü. hele bir de aylardan şubat olunca o korku katmerleniyor sanki. aslında söylenecek çok şey var, ama ben dahasını hatırlamak istemiyorum... allah ne kimseye bir daha böyle bir afet yaşatsın ne de kimseyi öyle bir manzarayı izlemek zorunda bıraksın. 6 şubat... beton yığınları altında kalan binlerce kişinin ölüm tarihi. bizim için yas günü... siyahlara bürünüp kaybettiğimiz sevdiklerimizi, yakınlarımızı anma günü. ölülerimize rahmet, geride kalanlara da sabır dilerim.