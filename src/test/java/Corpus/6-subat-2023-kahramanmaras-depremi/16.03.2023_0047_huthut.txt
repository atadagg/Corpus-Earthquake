insanlarımıza bakınca ben herkesin gözünün feri sönmüş görüyorum. zaten bizim derdimiz başımızı aşkındı, deprem olmasa da iyi değildik. üstüne böylesi bir acı böylesi bir travma! sanıyorum ki bu milletin tabiri caizse genlerine işleyecek kuşaklar boyu sürecek bir travma bu. hayatını kaybeden binlerce insan, geride kalan, en az bir yakınını en kötü tüm ailesini kaybeden milyonlarca insan, yok olan şehirler, tarih, yaşanan ekonomik kayıp, sonrasında bu enkazlardan yayılan çevre kirliliği, her şeyden habersiz, pırıl pırıl ruhları ile içlerinde oturan kocaman bir kaya ile büyüyecek çocuklar… bu bugünden yarına geçecek bir şey mi? normale dönülemez, bu normali bile büken bir facia çünkü. daha işin fiziki gerekliliklerini halledemiyorken, binlerce insan oralarda aç mı, hasta mı, üşüyor mu, bilmeden, bilemeden günlerimiz geçiyor. bir sıcak kahve içsem gözüm doluyor, yatağa yattığım zaman yatak semsert sanki batıyor. her zaman kötü şeyler oluyordu. fıtratımız gereği elbet eski enerji ve mutluluk seviyemize dönüyorduk, bu herkeste farklı seviyeler olsa da. ama artık bu mümkün değil gibi geliyor bana. bugün selin ortasında çamurlar içinde görünce o çadırları buna emin oldum. eğer ideal bir dünyada yaşıyor olsaydık, sanıyorum, şu aşamada, milletçe terapi görüyor olurduk. ama biz yıkıntılar ve çamurlar içinde bir şekilde belki de cumhuriyet tarihinin en önemli seçimlerinden birisine gidiyoruz biz. sade bir vatandaş olarak bir günüm içinde yaşadığım şeyler, size yemin edebilirim rahatlıkla, bazı günler, bir avrupalı sıradan vatandaşın, on sene geçse maruz kalmayacağı bir düzeyde acı, endişe, öfke barındırıyor. -geçinmek zorundayım, pahalılık her gün sırtımda kambur-bir bakıyorsunuz ev sahibiniz tahliye ya da kira davası açıyor, işten çıkarılıyorsunuz, bütün maaşınızı faturalara veriyorsunuz, çocuğuna istediği şeyi alamadı diye intihar edenleri falan izliyorsunuz haberlerde.- her akşam haberlerde siyasiler birbirine, ülkenin başkanı o gün kim tavuğuna kış demişse ona giydiriyor, pişmiş kelle gibi sırıtan bir takım adamlar aklınızla alay edercesine, sözde bakan sıfatları ile size ekonomiyi izah ediyor. normalde akademiyi bilimi züppece bulacak kitleler, adam işi biliyor diye. ama evde tencere kaynamıyor! - üzerine bir gece vakti ülkenin dörtte birlik bir alanını yerle bir eden bir deprem her yeri atom bombası atılmışa çeviriyor. yaşanan acının, trajedinin, kahreden hikayelerin haddi hesabı yok. ( bu noktada yetkili sorumlu muktedir şahısların nasıl saçını başını yolmadığına hayret ediyorum. çünkü o noktada ben hayatın bittiği sanrısına kapılmış durumdayım) bu ülkede şu anda yüzbinlerce insan var. göçük altından gelen iniltiler sesler arasında, üç gece beş gece, üstünde pijama ile, zifiri karanlıkta ve aç ve susuz o anları yaşamış olan. nasıl iyileşecekler! benim artık ne bir beklentim, ne umudum, ne de yaşama dair bir hevesim var. kalmadı. bu sene türkbükü'nde lahmacun 450 lira şezlong 2500 lira olacakmış haberlerde gördüm. heralde depremin duygusal şiddeti de sadece halkı vurmuş olacak fiziki şiddeti gibi. gerisi vur patlasın çal oynasın.