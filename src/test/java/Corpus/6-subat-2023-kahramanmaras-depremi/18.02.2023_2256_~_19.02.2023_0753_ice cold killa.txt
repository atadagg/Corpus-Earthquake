gerçekleştiği gün ve takip eden günler içerisinde; hisleri en uyuşmuş ve barzosundan, “en duyarlı benim tımam mıaa” diye siksik etmeye meraklı olanımıza kadar herkes ama herkes kendince ders çıkardı. ulan toplumun en sinik ve pragmatik topluluğu olan falcısından yogacısına, orta sınıf bile per-i perişan oldu. ancak arada aykırı ses çıkaranı susturmak, linç için hedef gösterileni linç etmek arada bir de hemşeri kayırmaktan öte bir boka yaramayan hızlı örgütlenme kabiliyetimizin (günde iki kere doğru gösteren saat misali) felaketzedelere yardım ederken kendini göstereceği tutuverdi. öyle bir tutmak ki, yarın yiyeceği ekmeğin derdinde gariban, sırtındaki paltoyu çıkarıp tam gönderecekken “ikinci el kabul etmiyoruz kardeşim!” diyen görevlinin durdurmasıyla paltosunun üzerindeki yamaları fark edip, vardiyasına geri döndü.ancak ne hikmet ola ki ders çıkarması ve öğrenmesi gerekenler zerre sorumluluk almadıkları gibi, ellerinde sallamağa alıştıkları iktidar sopasını biz kullarının tepesinde sallamaktan geri durmadılar. 2009’dan beri bu kara güne hazır olması gereken ancak pek de öyle olmadığı ayan beyan ortada olan, şimdiler pek bir adı anılan kuruluşun göğsü iman dolu yöneticilerine, iktidara stepnelik eden yaşı ile vicdanı arasında ters korelasyon olan zat-ı muhteremlere, oradan sosyal medya trollerine hemen herkes toptan hedef saptırmak adına ellerinden geleni artlarına koymadılar. yetti mi? yetmez! 90’ların sansasyonel gazeteciliğinden pek etkilenmiş anaakım medya, “n saattir x binası enkazından y’nin mucize kurtuluşu” haberleri ile halkı uyutur ve hasbelkader diyecek bir çift sözü olan kurbanları konuşturmamak için mikrofonlarını artlarına saklarken, muhalif medyanın pek mümeyyiz televizyonları arkaplan’da yaylılar eşliğinde enkaz ve kurbanların görüntülerini tam hd vtr, ad nauseam, dramatik biçimde haber sunmaktan yüzü gözü kayan vulgar spikerlerin vasıtasıyla izleyicilere kustu. sahaya gönderdiği muhabirlerine üç günlüğüne üç kuruşa saha eğitimi, kriz-travma haberciliği eğitimleri vermek, döndüklerinde psikolojik destek almalarını sağlamak yerine; ucuz yoldan, bol dramatizasyonla depremden etkilenen milyonların trajedisini kolay sindirilebilir şekilde sunmayı tercih ettiler. ne duyacak öfkenin adresine ulaşması umurlarında oldu, ne yardım çığlıklarının felakete sebep olanların uykularının kaçırmasına vesile. varsa yoksa, emekçi halkın ürettiği emeğe, metaya, ruhuna, gelmişine-geçmişine ve en sonunda canına çöken bir avuç zevatın cukkaladığı milyarlardan üç beş kuruşu yardım adı altında, şov yaparak saçması haber konusu oldu. kötülüğün henüz tanım bulmamış bir halinin hüküm sürdüğü bu cehennemde millet; filancanın pasif-agresif tweetinin, falancanın “cinivirlen cinibir olmiilim” (sanki millet infial halinde, etrafı yıkıp hakkını arıyor da bu artiz “aman ayranım dökülmesin” derdinde) videosu, bilmem kimin sakince stüdyo basmasının derdine düşmüş uyuyor. bu uyku, depremin ilk günleri özel dübürhayat hastanesi psikiyatrı doç. dr. mahmut kafatemizleroğlu’na gece uyuyamıyorum diye yazdırdığın 25mg atarax’ın uykusundan bin beter bir uyku. bir elin telefonda “ilk turda muharrem’e vercim, sonna da erdoğan’ın garşısına çıhana vircin” yazıp diğer elinle en sevdiğin yayıncının, deprem destek yayınına 50 tele atıp içini soğuturken horul horul uyuduğun uyku. bu horultuların sesini seven birileri var canım kardeşim, seçime üç kala örgütlenememiş muhalefetin, iki gün sonra unutacağın öfkenin manzarasıyla mest olan birileri var. ben; yaylıların sesinin enkaz altındakilerin yardım çığlıklarını, artlardan geri çıkan mikrofonların pis kokusunun ceset kokusunu, mucize kurtuluş haberlerinin şenliğinin ise kepçelerle alelacele kazılan çukurlara toplu definlerin yürek parçalayan hüznünü bu kadar çabuk kapatacağını ummak istemiyorum. dolayısıyla, uyanman gerekiyor. zira onlar uyumuyor. senin uyanman korkusuyla uyuyamıyor. sabah akşam bağırıp çağırmaları, onbinlerce trol hesabından atılan tweet ve entryler, tehditler, silivrinin soğuğu, armudun sapı, üzümün çöpü bundan. uyandığında, olacakları biliyorlar. azıcık silkinir gibi olduğunda, karşılaştığın en büyük doğal felakette bile tek yürek olabildiğini gördüler, korkuyorlar. uyandığında, yıkılmayan binaların, çalınmayan emeklerin, yitmeyen hayatların, yaşanacak günlerin olacak. en önemlisi yarına umutla bakabilen gözlerin açılmış olacak. işte tam da bu yüzden,uyan…