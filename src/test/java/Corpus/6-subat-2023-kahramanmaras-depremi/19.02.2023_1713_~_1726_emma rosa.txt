kahramanmaraş'la birlikte on ilde insanların enkaz altında kalarak, ezilerek, iç organlari dışarı çıkarak feci şekillerde öldüğü, 2 gün boyunca merkezi yerlere bile yardımın gelmediği, askerin deprem gecesinde kişladan çıkarılmadığı bir depremdir.o kadar çok kişi ölmüştür ki bu depremde insanlar kaldırım kenarlarına bırakılan cesetleri tek tek açıp benim yakınım mı diye bakmıştır günlerce. deprem bölgelerinde yaşayanlar, insanların enkaz altında çığlık atarak, yardım isteyerek öldüğünü söylemiştir. 6 şubat, 7 şubat hava disarda 15 dk bile durulamayacak kadar soğuktur, kimsenin gelmediği o 2 gün, uzak ilçelerde köylerde bilmem kaç gün nasıl ne şekilde geçmiştir kim bilir.bu depremde gördük ki, imara açılmaması gereken yerler imara açılmış, binalar uygun sağlamlıkta yapılmamış, denetlemesi gereken kişiler denetlememiş, sonradan zemin katta binanın statiğini bozacak şekilde anaokulu haline getirenlere her türlü şikayete ve başvuruya rağmen yaptırım yapılmamış ve nihayetinde insanlar ölmüş/ öldürülmüştür. bu depremin sonucunda ise bir kişi bile istifa etmemiştir.ilerde ne olur ne olmaz bilemiyorum ama 300 civarı bina yapıp, yaptığı binalardan hiçbiri yıkılmayan müteahhit (bkz: zekeriya daşçı) varken yıkımları, ölümleri kadere bağlamaya katlanamıyorum. bu bahsedilen kader hangi dinin kaderi ki, insanların yaptıkları hiçbir işte sorumlulukları yok. benim bildiğim islam dininde, müslümanlar "önce deveni bağla, sonra tevekkül et" hadisine göre hareket ederler. müslümanlar alınması gereken her türlü önlemi alır, elinden geleni yapar ondan sonra allah'tan geleni kabul ederler. ama ahmakça işler yapıp, işi ehline vermeyip, daire başına aldığı 3 milyonla doymayıp bir de malzemeden çalıp, bunları denetlemeyip sonra insanların ölmesini kadere bağlayanların bahsettikleri din hangi dindir?ayrıca ne demek devlet gelmedi devlet geldi, ne demek devletin hatası bu bir kere yüzyılın felaketi gibi sözlerle devlet kavramını adeta tanrılaştırarak her zaman her yerde olan, sorgulanamaz, eleştirilemez bir konuma getirenleri de gördük bu depremde. oysa insanın insanca yaşayamadığı yerde devlet nedir? şeyh edebali'nin "ey oğul, insanı yaşat ki devlet yaşasın" sözünü keşke anlasalar devletin ne olduğunu anlamadan savunmaya geçenler.bu yaşananlar, insanların evsiz barksız kalması, ölmesi, çocukların yetim öksüz kalması karşısında içim çok rahatsız ancak elimden birşey gelmiyor. sadece bu depremle, depremde yaşananlarla, sorumluluların yüzsüzlükleriyle ilgili burada bir not olarak kalsın diye yazıyorum.