kilis halkının ömürlerinde(benim bildiğim) ilk kez bu kadar şiddetli olarak tattığı depremdir(70 yaşındaki babam da ilk kez böyle bir deprem görmüş)zira çok yakın bir fay hattı yoktur antep, maraş ve hatay faylarından etkilenir. bu nasıl bir depremdi ki kilis dahi yerinden oynadı. merkez üssü kahmaranmaraş pazarcık'tır. bacaklarımın titremesi yeni geçiyor. allahım bu nasıl bir şeydir. inşallah hiç kimseye zarar gelmemiştir.edit: gece 4.20'den beri dışarıdayız, gerçek olduğundan şüphe ediyorum hâlâ. yatağımdan sıçrayarak uyandım annem bana seslenince bir an önce mutfağa gitmemiz gerektiğini söyledim, yer altımızdan kayarken koşarak mutfağa geçtik. dondurucunun yanına gidip cenin pozisyonu aldım annemin de buzdolabının yanında cenin pozisyonu alması için çığlık çığlığa bağırdım sonra gözlerim daldı birden dondum kaldım kelime-i şehadet getirerek çok yüksek sesle dualar ettim, 10 saniye sonra mahşer yerinde gibiydik dışarıdan o kadar korkutucu sesler geliyordu ki artık sonumuz geldi dedim. feryatlar içinde allahu ekber çığlıkları yankılandı sitenin içinde. bacaklarım benim değildi sanki o kadar titredi ki elimle tutmak zorunda kaldım. aylardır deprem hakkında araştırma yapıyordum o an aklıma gelen ilk şey "allahım bunu deneyimlememe gerek yoktu, yeterince korkmuştum" oldu. tüm o 99 depremi görüntüleri film şeridi gibi geçti gözümün önünden, işte birazdan tavan üzerimize çökecek ve o izlediğim videoların öznesi bu kez biz olacağız dedim. kanımın donduğunu hissettim. tüm bu yazdıklarımı evimiz çılgınca sallanırken ve cenin pozisyonundayken düşündüm. hayatımda hiç yaşamadığım halde büyük bir deprem korkum vardı ve deprem riski az olmasına rağmen yakın zamanda bir deprem yaşayacağımızı hissetmiştim(evet çok garip). yaşadığımız sitenin müteahhiti sağlam olmayan bina yapmasıyla ünlüydü neyseki zamanında babam inşaatta çalışanlarla kavga ederek hiçbir malzemeden çaldırmamış, şaka maka biz ve tüm site sakinleri babam sayesinde yaşıyoruz. işgüzar müteahhitler gece kaç can aldı kim bilir? 7.8 ne demek yahu! hayatımın en trajik gecesiydi. tüm güneydoğu dehşetle sallandı bugün. bir daha yaşanmasın allah'ım. sallantı durduğu an kendimizi dışarı attık sisten göz gözü görmüyordu arabalarına atlayanlar hızla terkediyordu burayı. biz de bütün ailemizle bir araya gelerek arabaların içinde saatlerce beklemeye koyulduk hâlâ da bekliyoruz. ne büyük beladır bu. edit2: abim benzin almaya gitmişti, haliyle adım atacak yer yokmuş millet korkuyla benzin istasyonlarına dolmuşken bunu fırsat bilip istasyonun marketini soymaya çalışan bir adi yüzünden marketi kapatmışlar abim de dahil insanlar su ve gıda alamadı güç bela başka bir market buldular. ne kadar kansızsınız lan, sizin hiç mi insani korkunuz yok...edit3: duyumlarımıza göre 7-8 camii minaresi ve 16 bina yıkılmış, içinde bir akrabamızın da olduğu 8 can kaybı var. allah ölenlere rahmet, enkaz altında kalanlara bir an önce kurtuluş versin.edit4: hatay'da çok ciddi fay kırıkları var. ablamın evinin üzerine yan bina yıkılmış neyseki hiçbir zarar almadan çıkmayı başarmışlar..edit5: depremden korkarak beklerken bir de suriyeli bir grubun silahlı koşturmasından korktuk bu gece. burası türkiye'de mi, burası neresi? ömrü hayatımda geçirdiğim en savunmasız en güvensiz gecem bu gecedir(7 ocak).edit6: devam eden süreçte neler olduğunu da yazmak isterim. ailecek, torun torba halihazırda başka işler için kullandığımız konteynere giderek beklemeye koyulduk bu sürede izleyebildiğimiz kadarıyla haber izledik, tam 9 saat artçıları hissederek bekledikten sonra(ki çok uzun süre artçılar devam etti) saat 13.20 civarında artık büyük bir şey olmayacağını düşünüp topluca abimin evine geçtik. eve çıktığımızda aradan daha 5 dakika geçmemişken saat 13.24’te 7.6 büyüklüğünde elbistan merkezli 2. deprem oldu neye uğradığımızı şaşırdık, çocuklar inanılmaz bir korku ve telaş içine düştüklerinden evden tahliye olmamız çok uzun sürdü, allah muhafaza ev yıkılacak olsa hepimiz içerideydik bir yeğenimi kucağıma alarak kendimi dışarı attım. tekrar konteynere döndük ilk 2 gün arabada ve yaklaşık 9 gün kadar da konteynerde uyuduk(konteynerin yanına da kendi malzemelerimizle çadır yaptık). 11 günün sonunda eve dönmeye karar verdik, eve gelmemizin daha 4. günüyken 20 şubatta bu kez de 6.4 büyüklüğünde hatay defne merkezli 3. büyük depremi yaşadık(hem de bu depreme duşta yakalandım yaşadığım çaresizliği kelimelerle anlatamam, hani olur ya hep okuruz depreme duşta yakalanma korkusu diye bir şey vardır, o korku çok haklı bir korkuymuş. üstümü nasıl giyip evden kaçtığımızı hatırlamıyorum, yine konteynere döndük). anlayacağınız 3 büyük depremde de evdeydik(6.4’ten 5 dakika sonra 5.8 de oldu ancak onda dışarıdaydık ve tam olarak anlamadık)bu nedenle bir yeğenimde ciddi deprem fobisi ortaya çıktı. aradan 2 gün daha geçtikten sonra ben eve uğrayıp yarım kalan işlerimi halletmek istedim. evde birkaç saat durduktan sonra saat 19.00’a yaklaşırken toparlandım ve evden çıkmaya hazırlandım ancak başım dönüyor gibiydi, kapıya yaklaştığımda evin gıcırdadığını ve bunun deprem olduğunu anladım. hızlıca evden çıktım kapıyı kapatıyorum ancak kapanmıyor, bu noktada kalp krizi geçirecektim kapı üstü kolonunun kapıyı sıkıştığını ve evin yıkılacağını düşündüm ve kapıyı bırakarak hızlıca dışarı koştum(meğer araya terliğim sıkışmış, 2 dakika sonra ortalığın durulduğunu anlayıp kapıyı kapatmaya çıktığımda fark ettim). bununla birlikte 4. depreme de bu kez tek başıma evde yakalanarak talihsizliğin dibine vurdum. artık iyice korkan bünyem uzunca süre eve uğramadı. 18 gün daha kâh konteynerde kâh çadırımızda kaldıktan sonra 1 hafta önce 11 martta evimize tamamen döndük(1 haftadır evdeyiz hâlâ çok korkuyoruz ama buna çare yok, 2 tane deprem çantası hazırladım biri annemlerin odasına biri de benim odama, olur da koşmaya vaktim olursa ben de annemlerle beraber onların odasında yaşam üçgeni kuracağım ancak hiç imkanım olmazsa kendi odamda belirlediğim noktada kuracağım-allah bir daha göstermesin de hiç gerek kalmasın inşallah-)tüm bunlar yetmezmiş gibi birkaç gündür ciddi yağışlar sonucunda adıyaman ve şanlıurfa’da sel felaketi yaşanarak bu illere kurulan(yanlış noktalara kurulan) depremzede çadırları suya kapıldı ya da kullanılmaz hale geldi, tam 16 insanımız bu yüzden vefat etti. bugün kilis’te de inanılmaz bir yağış, şimşek, gök gürültüsü ve fırtına ortaya çıktı, deprem olursa diye arabamızı sitenin dışına park etmiştik bu kez de dışarıda sel götürür diye korkuyoruz. öyle bir dönem yaşıyoruz ki daha ne olabilir dememize fırsat bile kalmadan olanlar oluyor. bombalama, darbe, yangınlar, pandemi, ekonomik kriz, deprem, sel… bunların her birine tanıklık ettik, yaşadık. pandemi yüzünden üniversitemin 1.5 yılı uzaktan eğitimle geçti, okul bitti kpss çıktı ortaya bu kez de sorular çalındı iddiasıyla yapılan sınav iptal edildi, tam bu sene ne yapacağıma karar vermişken ve kpss çalışıyorken deprem oldu ve tam 1 ay kitap kalem yüzü görmedim, eve geldikten sonra da deprem gündeminden ve korkusundan zihnimi toparlayamadım. kayıtlı olduğum online dershane ek derslerle beraber 2 ay önde benden. ne diyeyim hayırlısı olsun diyorum artık. depremde 50.000 küsür, selde 16 kişi vefat etti, dile kolay akla zarar sayılarla birlikte çeşitli dünyevi telaşlarla yaşıyoruz resmen bu günlerde, çok garip.