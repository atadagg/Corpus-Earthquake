yazmaya başlamadan önce depremde hayatı yitip giden binlerce kişiye; enkaz altında hayatlarının, umutlarının, sevdiklerinin, eşlerinin, dostlarının, çocuklarının, ailelerinin kaderine terk edildiğine dakika dakika şahit olan herkesin acısını "ne kadar yapabilirsem" paylaşıyorum.bugün elime telefonu her alışımda yüzlerce farklı markanın, grafik tasarımcılarına günler öncesinde hazırlattığı ve hemen hepsi "unutmadık" temalı olan anma mesajlarını gördüm, siz de görmüşsünüzdür. hiç ayırt etmeksizin hepsinin altına, kocaman harflerle "unuttuk!" yazmamak için kendimi zor tuttum. hiçbiri bana unutmadık hissini geçirmedi, hiçbiri bana samimi gelmedi sözlük. çünkü çok yakından biliyorum ki bunların "çoğu"; takipçilerimiz, müşterilerimiz bugünü atladığımızı düşünmesin, bunu atlamayalım ki tepki çekmeyelim diye yapılmış paylaşımlar. vurucu bir mesaj bul, uygun bir müzikle editle ve paylaş. tebrikler, binlerce insanın acısını paylaştın (!) ve hedeflediğin beğenileri aldın, paylaşımın yorum doldu.her şeyde olduğu gibi bu iki yüzlülükten de tiksiniyorum sözlük. çünkü ne 6 şubat 2023'ü ne de sonrasını ben unutmuyorum. bazı markaların nasıl da suya sabuna dokunmadığını, biz arkadaşlarımız için, onların aileleri için sesimizi duyurmak için nasıl da "marka değerleri uğruna" tek bir paylaşımı, rt'yi çok gördüğünü unuttuk. tıpkı o markaların, yıllardır yaşanan bütün toplumsal acıları bir "pr" çalışmasına döndürdüğünü ve aslında bunda bile karlarını maksimize etmeyi amaçladığını unuttuğumuz gibi.üstelik sadece bunu da değil; yardımın ancak ve ancak binlerce insanın canlı yayınla takip ettiği "şov" programlarında yapıldığını, esprilerle yüz milyonların bağışlandığını, insanlara nasıl "sadaka" dağıtıldığını da unuttuk.şimdi seçim döneminde her şeyi ne kadar doğru yaptıklarını göğsünü gere gere anlatanların aslında ne kadar çok şeyi "yapmadıklarını" da unuttuk.bunların altına yüzlercesi sıralanabilir. belki o yüzden artık "unutmuyorum" sloganından da bu kadar kolay unutan bir toplumun parçası olmaktan da "utanıyorum."acısını derininde yaşayan, bir elin verdiğini diğeri görmesin diyerek yardıma koşan, gerçekten unutmayan bir avuç azınlığa ise insanlıklarından sarılıyorum.