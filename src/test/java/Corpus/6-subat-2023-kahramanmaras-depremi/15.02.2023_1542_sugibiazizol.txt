tuhaftır, savaş sahnesi denince akla ilk gelen tablolardan guernica’nın da kaynağını bir depremden aldığı söylenir. pablo picasso, nisan 1937’de alman junker uçaklarının bombardımanına uğrayan guernica’yı daha evvel hiç görmemiştir. ne saldırıdan önce, ne saldırı esnasında, ne de saldırının ardından...zaten tablo ilk sergilendiğinde adı guernica değildir; picasso tarafından hızlıca yazılan bir şiirle sunulmuştur:‘çocukların çığlıkları, kadınların çığlıkları, kuşların çığlıkları, çiçeklerin çığlıkları, ahşabın ve taşların çığlıkları, tuğlaların çığlıkları, dolapların, yatakların, sandalyelerin, testilerin ve kedilerin ve kâğıtların çığlıkları, araya karışan kokuların çığlıkları, dumanların çığlıkları...’ ”“henüz üç yaşındayken 1884 malaga depremini yaşayan ressam pablo ruiz picasso’yu ve guernica’yı” anlatmayı sürdürüyor:“1884 malaga depreminde köyü ve evi yıkılan küçük pablo’nun depremin insanları, evleri, köyleri ve hayvanları nasıl paramparça ettiğine dehşetle tanıklık ettiğini ve akabinde hamile annesiyle birlikte sığındıkları tek göz odada annesinin doğum sancılarına ve acı yüklü çığlıklarıyla birlikte doğumuna tanıklık etmek zorunda kaldığını söyler."psikolog alice miller 'yaratıcılıkta ve yıkıcılıkta çocukluk travmaları'nın izini sürdüğü "childhood: untouched key" isimli kitabında henüz üç yaşındayken 1884 malaga depremini yaşayan ressam pablo picasso'yu ve guernica'yı da ele alır.miller’e göre toz duman içinde bir deprem şehrini andıracak şekilde yalnızca siyah ve gri tonların kullanıldığı guernica’daki paramparça hayatlar ve uzuvlar (kucağında bebeğiyle haykıran kadın, boğa başı, kanadı kırık güvercin, elinde kandille ağlayan yüz, biçimini kaybetmiş at, aklını yitirmişçesine avare gezen kadın, yerde yatan adam başı ve diğerleri) picasso’ya depremden kalan görüntülerdir. picasso tanık olmadığı savaşın dehşetini anlatmak için çocukluğunda tanık olduğu depremin dehşetini kullanmış, onu işlemiştir.”ben de deprem bölgesine yardımcı olmaktan çok yük olurum düşüncesiyle gitmeyen, gidemeyenlerdenim. ama gidip gelenlerden dinlediklerim, bu başlıkta okuduklarım ve sosyal medyada gördüklerim sonrasında maraş'taki deprem, malaga'daki depremden belki de bin kat fazla yıkıcı oldu ki malaga depremi 6,5 şiddetinde meydana gelmiş, 4.400 bina yıkılmış, 13 bin bina hasar görmüş ve 839 kişi ölmüş. ispanya tarihinde en çok kaybın verildiği 3. deprem olmuş. kimbilir picasso hayatta olsa ve maraş depremine şahit olmuş olsa yapmış olduğu devasa guernica tablosunun kaç katı bir eser ortaya çıkacaktı. öyle bir büyük acı, öyle devasa bir yıkım ve çöküş. tabiri caizse kıyametin bir provası..kaynak