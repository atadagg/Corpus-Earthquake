anlamın üç düzeyi: mevcut ana ve mekana referans: insanların bilişlerinde, mevcut algısal deneyimlerine doğrudan atıfta bulunmaları. bu durumda, depremi yaşamış, zarar görmüş ve yıkıma şahit olmuş insanlar, depremin etkileriyle doğrudan karşı karşıyadırlar. onlar için yaşantı, gerçek zamanlı ve mekânsal olarak mevcuttur. acil durum, kayıplar, yaralanmalar ve yıkım, bireylerin kendi bedenleri ve duyuları aracılığıyla doğrudan algıladığı gerçeklerdir. geçmiş yaşantıya referans: depremin üzerinden bir yıl geçmişken, mevcut zamandan ve mekândan bağımsız olarak, hafızadan çekilen veya oradan inşa edilen bilişsel durumlara ve olaylara atıfta bulunma. bu durumda, insanlar depremin yıkıcı etkilerini dolaylı olarak yaşantılar. medyada karşılaştıkları görüntüler ve hikâyeler, izleyicilere depremin etkilerini ve mağdurların hikâyelerini anımsatır, ancak bu deneyim doğrudan olmaktan ziyade hafızaya dayalı bir zemin üzerinde gerçekleşir. bağlamdan soyutlanmış referans: gerçek durum veya mevcut algısal çevreden bağımsız şekilde var olan referanslar. bu durumda, politikacıların tutumu, yaşanan acıların duygusal ve somut etkilerinden ayrı bir düzlemde şekillenir. siyasetçiler, depremin getirdiği yıkımı ve acıyı, kendi siyasi ajandalarını ilerletmek ve avantaj sağlamak için bir araç olarak görür. bu, gerçek durumlar üzerinden soyutlanmış bir referans kullanımını temsil eder; siyasiler, depremin getirdiği yıkımı ve insanların yaşadığı acıyı realiteden ayrı bir strateji ve retorik çerçevede ele alır.