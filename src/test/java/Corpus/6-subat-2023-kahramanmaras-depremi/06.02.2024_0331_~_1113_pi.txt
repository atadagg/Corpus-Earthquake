unutmayanlar, unutturmayanlar, unutmayacaklar, unutulmuş birer ikişer kimsesiz mezarlar, dron eşliğinde ağır çekim enkaz görüntüleri, acıklı müzikler, siyah tasarım afişler, ha bi de unutmadan; unutturmayanlar...afilli cümleler, enkaz altında yankılanan bir konvoy sesi, dönüşememiş kentler, affedilmiş imarlar, affedilmemiş bir kız çocuğu, sonra onun eli, sonra o eli tutan bir adam, yan yana, çok uzak... kalabalıklar, yalnızlar, bir duvar, 3+1 lüks akıllı mezarlar, bir el, asansörlü merkezi ısıtmalar, bir başka el, istifa edenle.. yok onlar yok, ama unutmayanlar, burda! unutmayacaklar, burda! unutulanlar, gelemediler...ama bir korna dolusu kutlama yankılanıyor enkaz altında, bir el var üstünde, hemen onun da üstümde bir yük, bir enkaz omuzlarımda, omuzlarında, boğaza takılan bir çığlık, cepte kalmış 3-5 bisküvi, sahi hangi barış bu kadar insan öldürür hasan abi...en önde bombaları havada durduran kınayanlar kadar güçlü unutmayanlar ordusu, arkasında bir kaç hayat üçgeni, ortada bir dikme kolon, az ötede bakınca naci görür, sol köşede bir celal, sağda bir gerekirse ekmek soğan yiyen ama böldürmeyen adam, altında kırık bir fay, üstünde bir yük, bir enkaz, sonra bir el, sonra o eli tutan bir adam, sonra o adamı yutan bir yılan, sonra bir sessizlik hali, öğrenilmiş çaresizlik, kabullenilmiş ezilmişlik, bilmem kaç metrekare eve satılmış hayatlar, ucuz yaşamlar, pahalı evler, fahiş kiralar, fahişe bir düzen, düzensizlik, yokluk, yoksulluk, asrın felaketi insanlar, asrın yalanı bir birliktelik ve asrın en unutmayanı ödülü çorum'dan münevver hanıma gidiyor, en siyah kurdeleli paylaşımı burdur'dan hakkı beye, en acıklı müzikli postu istanbul'dan samet efeye, en havadan çekimli öncesi sonrası video kurgusu mehmet ali beye- sahi siz şovmen mehmet ali bey neden işsiz kaldınız düşündünüz mü hiç? veya düşünen var mı neden bir el var koca binanın altında, neden artık cebimizde taşıyamıyoruz bir paket bisküvi, neden çığlıklar takılıyor boğazımıza, neden neden diye sormuyor artık hiç kimse...bir kaç siyah tasarımlı afiş daha yağıyor beyaz çadırların üstüne, fonda bir kaç acıklı müzik; bir kaç ağır çekim dron manzarısına eşlik ediyorken bir vicdan daha rahat uyuyor bu gece unutmayan unutmayacaklar kervanında...