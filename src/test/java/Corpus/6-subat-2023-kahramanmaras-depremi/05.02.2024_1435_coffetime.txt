hayatımda duyduğum en korkunç gürültü, devrilen eşyaların sesi, tedirgin ve çaresiz bekleyiş...bitmesini bekledik, bitmedi.o gece biz bittik, o gece bitmeyi bilmedi. sözlüğe girdim sol frame'de doğudan batıya kuzeyden güneye deprenen etkilenen birçok şehrin ismi. en son okuduğum "6 şubat türkiye depremi." göçük altında kalanlar, nefes almaya çalışanlar, nefes alamayanlar, yerle yeksan olmuş şehirler, akıbeti belirsiz kayıp çocuklar, yağmalar...bir yanda soğukta kalanlar aç açık yatanlar, diğer yanda vicdan merhamet yoksunu olanlar.bir yanda elinde avucunda ne varsa paylaşanlar diğer yanda depremi "duygusal" videolarla soslayan suni hayatlar. hayatı hiç bitmeyecek gibi yaşamanın anlamsızlığı... yok olan aileler, çok fazla ceset, çok fazla dram, çok fazla yardım çığlığı, çok fazla gözyaşı. asrın felaketi dedikleri gibi. bugün acısını kalbinde hisseden tüm ruhlara iyilik diliyorum. o gün tüm ülkenin canı çok yandı.