2 gündür elim gitmiyor yazmaya. her entryde, her haberde, her videoda gözyaşlarımı tutamıyorum. o masum küçücük bebekler, çocuklar enkazdan çıktıkça deli gibi seviniyorum. sonra içim sızlıyor o kadar saat karanlıkta, enkaz altında, buz gibi havada sen nasıl hayata tutundun? neler yaşadın? kahroluyorum, boğazıma yumru oturuyor, nefes alamıyorum. enkaz altında olup da kurtarılmayı bekleyen insanların yanındaki ailelerin umutları.. ölenlerin cenazelerini almak için bekleyen aileler. tanrım ne büyük acı, ne büyük hüzün, ne büyük dram..göçük altında kalan kızının elini tutan babanın fotoğrafını ölsem unutmam. göçükten çıkarılırken şişe kapağıyla su içirilen muhammed, göçük altında olmasına rağmen önden çıkarılan kardeşine iyi misin diye soran kendi küçük yüreği büyük abla..hala enkaz altında canlılar varken sanki nefes almak zul geliyor bana.. bulunduğum şehirde elimden gelen herşeyi yapıyorum. maddi destek, insani destek ne gerekiyorsa. ama olmuyor; ordaki dramı, acıyı aklımdan ruhumdan atamıyorum.öylesine üzgünüm ki, gözlerim kurudu, yüreğim soldu. sizler benim annem, babam, kardeşim, çocuğum. sizi anlamam elbet mümkün değil ama acınız acımdır. yüreğim, dualarım sizinle.hiç kimse bunları yaşamayı haketmedi. yutkunamıyorum.