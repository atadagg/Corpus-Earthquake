kahramanmaraş son durum.. inanılmaz bir yavaşlıkla ağır hasarlı binalar yıkılıyor. kaldırılmış enkaz, yıkılmış bina görmek çok sıradan ama en azından benim için "yıkılmakta olan bina" çok rahatsız edici. sanırım travmatik bir sonuç.esnaflar yol kenarlarına pazar usulü dükkanlarını açtılar. tenha bölgelere başka illerin desteğiyle konteyner çarşılar kutuluyor. mesela kocaeli çarşısı kurdular; kuş uçmaz, kervan geçmez. çadırlarda keyfine kalan bir dünya insan var. gündüz çadırda yardım toplayıp gece evine uyumaya gidenler vs.. kullanılmayan çadırlarda illegal işler dönüyor. sivil toplum kuruluşları ramazan sonrası dönüş hazırlığına başladı. yoruldu artık insanlar, gönüllü gelecek kimse bulamamaktan muzdaripler. haklılar da. en acısı bayram geliyor. kiminin elini öpecek anne babası öldü, kiminin sarılıp kucaklayacağı oğlu kızı. evlerden çok mezarlıklarda bayramlaşma olacak. insanlar birbirine bayram programı sormaya utanıyor.deprem ölenlerden çok kalanların imtihanıymış. ama insan çok güçlü bir canlıymış..