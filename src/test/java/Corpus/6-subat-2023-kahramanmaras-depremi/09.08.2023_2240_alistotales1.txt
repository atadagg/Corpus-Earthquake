tarifsiz acılara sebep olan bir deprem.6 şubat 2023, 04:17 depremini bizzat 5. katta yaşadım, hatay’dayım.deprem anı inanılmaz düzeyde korkunçtu. çünkü daha önce depremler yaşadım ama bunun gibi değildi. bu gerçekten çok farklı ve çok kötü bir depremdi.bu depremde maalesef yakınlarımı kaybettim. çok üzücü ve sarsıcı bir durum.bir yakınımın yaşadığı durum gerçekten çok ağır.deprem esnasında evi çöküyor. yaklaşık üç saat sonra çevredekilerin yardımıyla yaralı olarak çıkarılıyor. ama kucağında duran üç yaşındaki oğlu kurtulamıyor. aynı gün toprağa veriyor evladını.bu arada annesi başka bir binada enkaz altında onu da yaklaşık on yedi saat sonra canlı çıkarılıyor. canlı çıkmasına rağmen hastanede dikkatli kontrol edilmediği için ertesi gün vefat ediyor. hastanede annesinin cenazesini bulmak için en az elli cesedi kontrol edip buluyor. cenazesi yıkanmak üzere köye getiriyor. bu arada ona bir telefon geliyor. "kocanı enkaz altından çıkardık, şimdi onu gömeceğiz acele gel!" diye. annesinin cenazesini bekleteceğimizi söylüyoruz. hemen yola çıkıyoruz. diğer mezarlık 20km ötede ama yol depremden dolayı hem bozuk hem de kalabalık. bir şekilde yetişiyoruz. mezarlığa geçiyoruz. bir kaç yakını vardı sadece. eşinin cenazesini pikap ile getirilmiş. cenazeyi kontrol ettim o mu değil mi diye. evet oydu. üzücü ve sarsıcı bir deneyim yaşadım. cenazesi battaniye ile sarılmış, yatak hali ile duruyordu.gömüleceği yere kadar yürüdüm.ailesi mezarını küçük oğlunun yanında açmış. pikaptan onu alıp mezara getireceğiz ama orada 5-6 kişiyiz. taşımamız çok zor. çünkü biraz cüsseliydi. bir kaç kişiyi yardım için çağırdık. gelenlerle birlikte onu zar zor mezara kadar taşıdık. enkazdan çıkarıldığı gibi battaniye ile mezara koyduk. bir fatiha okuyup gömmeye başladık. kefen yok. hoca yok. yıkama yok.mezarlığa bakıyorum, etraf yeni mezarlarla dolu. sadece tahtalara adları soyadları yazılmış. mezarlığın biraz ilerisinde 10-12 cenaze mezara koyulmayı bekliyor. buldozer sürekli mezar kazıyordu. cenaze araçlarının biri gidiyor biri geliyor. aman allahım bu bir kabus olmalı, acilen uyanmalıyım diye düşünüyorum ama kabus değil, gerçek bu.kadıncağız bir oğlunun mezarına ağlıyor bir kocasının mezarına ağlıyor.daha gömülme işlemi bitmeden diğer mezarlığa, annesinin cenazesine gitmemiz gerekiyor oraya hızlıca gidiyoruz. annesinin cenazesine yetişiyoruz.üç günde; çocuğunu, eşini ve annesini kaybediyor. bence bu durum artık travma ötesi bir durum.bu durum sadece bir kadıncağızın yaşadığı bir durum.bunu depremi acı bir şekilde yaşayan hatay'ın geneline ya da depremin etkilediği tüm illere yayarsak yaşanılan acıların tarifsiz olduğunu göreceksiniz.