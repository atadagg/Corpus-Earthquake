yaa rüya, sen hiç verandası olan bir evde oturmuş muydun? depremden beş ay sonra, yasımızı ve yeni hayatımızı kabul etmeye çalışırken, annesini babasını kardeşini kaybeden kuzenim soruyor bunu, bir yalnızlık anımızda, yeni evimizin verandasında. bu şu demek: hepimizin hangi çayı höpürdetirsek höpürdetelim aynı şeyi sorduğunu biliyorum rüya: nasıl herkes birden ölebildi? nasıl öldüler bu kadar ya?. bunu haykırmak istediğini, kafanda birbirine girmiş bu dünyayı, öteki dünyayı, gidenlerin bir bir sana gördürdüğü rüyaları, uyanışını ve aklında hep en az birinin ölümü var diye hiçbir dünyaya karışamadığını, aynı anı kasetlerini her anında defalarca çevirdiğini, bunu kimsenin bilemeyeceğini, sırf yürüyüşünü kaybettiğin birinin yürüyüşüne benzettiğin için bir yabancıyı dakikalarca izlemenin sapıklık olmadığını biliyorum. daha demin mezarlarından döndüğün insanları harabeye dönmüş şehrin içinde yine de bir umut çıkarlar diye manyak gibi aradığını, açılır da onlar gelir diye tanıdık bir kapı bulup içerisinde durduğunu, beklediğini, kimsenin çıkıp gelmeyeceğini ısrarla bilmediğini biliyorum. paylaşacak sonunda işte buyumuz var, babam öldü ve ektiği soğanlar duruyor, yas bitmeyecek, bu bambaşka bir boyut, pek az kişinin topluca erişebileceği bir üzüntü seviyesi. bunları artık konuşmuyoruz, çünkü hepimiz öğrendik. hepimiz hissedeceklerimize teslim olduk ve uğraşıyoruz, ölmeyi bekliyoruz allah kurtarıcak işte. sen de sus ve çayını höpürdet, yeni evinizin verandasında, eski hiçbir şeyi özlemeden ve düşünmeden.