dün iskenderun otogarından askere giden iki genci ve gideni uğurlayan arkadaşlarını gördüm.3 ay önce onlar gibi evlatlarımızın bize yardıma gelmesini önleyene lanet ettim bir kez daha. böyle tertemiz yürekleriyle vatani görev için gitmelerine bakarken. 90 gün önce bir seherde, enkazların arasından çıkıyorsun. asker gelir tez zamanda sanıyorsun. gelmeyenleri beyhude bekliyorsun. sonra günlerce su, ekmek, çadır bekliyorsun. enkaz başında sevdiklerinin naaşını bekliyorsun. uçuşan moloz tozlarında annenin, babanın, kardeşinin belki sevdiğin kızın kokusu şimdi. seni askere çağırmışlar. sen kimseyi bekletmiyorsun, gidiyorsun. 11 acı dolu şehirden, mayıs celbinde askere gidiyorsun. gitmek mesele değil sana da... ya yine olursa...ya beni de göndermezlerse diye düşünüyorsun...