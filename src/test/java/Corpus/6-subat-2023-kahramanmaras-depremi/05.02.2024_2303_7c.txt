o gün çocukluğumun geçtiği, anne babamın hala yaşadığı antakya'yı son defa görmüştüm. iyi ki o hafta sonu gitmişim. malum ertesi gün çocuğun okulu başlayacağı için yaşadığımız ile geri dönmemiz gerekti. evet biz canımızı kurtardık belki ama çocukluğumuz, anılarımız, memleketimiz tarih oldu..size durumun vahametini şöyle anlatayım, hataylı olduğumu bildiği için arayan, yakınlarından kayıp var mı diye soran eşe dosta şunu söylemiştim; "annem babam çalıştığı için çocukken bana bakan, ablam gibi beni büyüten canım kuzenim elif ablamı ve onun gencecik kızı yağmuru kaybettik, bu kadar büyük bir acıya rağmen neredeyse 2'de kaldığımız için sevineceğim, çünkü tamamen yok olan aileler, tüm ailesini kaybeden insanlar o kadar fazla ki.. insan gerçekten üzülmeye bile utanıyor.." sadece 2 akraba değil tabii ki, başta canım ebru arkadaşım olmak üzere o kadar çok arkadaşımızı, komşumuzu, bir şekilde hayatı paylaştığımız o kadar çok insanımızı kaybettik ki..