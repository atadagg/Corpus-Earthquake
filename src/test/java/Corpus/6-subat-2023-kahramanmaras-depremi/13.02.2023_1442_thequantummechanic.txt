bir haftadır buraya gelip yazabilecek motivasyonu yeni edindim. birkaç defa yazmayı denedim ama yarısında dayanamayıp sildim. bu sefer anlatacağım hikayemi. kahramanmaraşta doğup büyüdüm. moloz yığınına dönüşen azerbaycan caddesi çocukluk anılarımla dolu. bir süredir de adana civarında yaşıyorum depreme de burada yakalandım. yaşadıklarımızı tarihe bir not düşmek istiyorum.deprem anında uyanıktım. ders çalışıyordum. depremi fark ettiğim saniye kız kardeşimin odasına koştum. şok içerisinde etrafı seyrediyordu. kolundan tutup hemen kapı eşiğine çektim ki annem ve babamla orada karşılaştık. dehşet içerisinde bir sağa bir sola savrulan evimizi izledik ve o korkunç çatırtı ve uğultuları dinledik. depremin gücü git gide arttı ve o an binanın yıkılacağını ve içinde öleceğimizi düşünmeye başladım. sonra elektrik de kesildi ve zifiri karanlıkta çığlık çığlığa kapı eşiğinde birbirimize sarılıp bitmesini bekledik. tam yavaşlayacak gibi olup tekrar sallandı yaklaşık 2 dakika belki de 23 yıllık bütün hayatımdan uzundu. durduğunda üstümüze sadece montumuzu ve arabamızın anahtarını alıp kapımızı açtık. çok yüksek olmayan apartmanımızın en üst katlarındaydık ve üst komşumuzla merdivende karşılaştık. kendisi daha önce gölcük depremini de yaşamış birisi olarak ben hayatımda böyle bir şey yaşamadım galiba dümdüz oldu her yer dedi ve bizi bir telaş sardı çünkü teyzem bize yaklaşık 1 dakika mesafede evinde bebeği ile tekti. binamızı tam terk ederken kapıda şok içerisindeki genç ve depreme yine bebeğiyle tek yakalanmış şok içerisindeki komşumuzu bulduk. annem onu sakinleştirmeye çalışırken biz teyzemin evine koştuk. karanlıktan etraftaki binalar sağlam mı değil mi göremiyorduk bile. teyzemin binasının dış kapısındayken çok büyük bir artçı geldi ve mecburen geri sokağa koştuk. tam o sırada annem de yetişti bize ve ağlayarak bebeğine sarılıp yerde bekleyen teyzemi alıp dışarı çıkardık. hala depremle ilgili en ufak fikrimiz yoktu ne şiddetini ne yerini bilmiyorduk. ama çok sarsıldığımız için ceyhan olduğunu tahmin ediyordum. teyzemin evinin içindeyken yine büyük bir artçının gelmesiyle orayı da terk ettik ve arabamıza binip geniş açık bir alana gittik. etraf zifiri karanlıktı, yollar sanki kıyamet kopmuş gibi insan ve araç doluydu. ben kendi telefonumu evde unutmuşum. annemin telefonundan neler olduğunu anlamaya çalıştım ama telefonlar çekmiyordu. üstelik arabanın içinde sürekli sallanıyorduk ve üstümüzde pijamalarımızla durduğumuz için arabayı ısıtıp bebeğimizi üşütmemeye çalışıyorduk. en sonunda aklıma radyoyu açmak geldi. radyoda müzik yayını yapmayan bir tek devlet radyosu vardı onu açtım. diyarbakırdan bahsediyordu. yıkılan 20 25 tane bina olduğunu ama görevlilerin müdahale ettiğini her şeyin kontrol altında olduğunu söylüyorlardı. şaşırdık çünkü sürekli diyarbakırdan bahsedildiği için depremin orada olup orada bile ciddi hasar yapmazken neden binalarımızın neredeyse yıkılacak halde sallandığını anlayamadık. ardından telefonumuzun biraz çekmeye başlamasıyla kahramanmaraşın ilçelerinden birisinde olan bir eniştemin arayıp ben iyiyim beni endişe etmeyin haberlere de sakın bakmayın demesiyle düşündüğümüzden çok daha kötü bir felaketin içerisinde olduğumuzu anladık. hepimiz ağlamaya başlayınca şoktan yeni çıkan kardeşim de biz ne yaşadık az önce diye hüngür hüngür ağlamaya başladı. telefonumuz tekrar çekince kahramanmaraştan bir akrabamızın "maraş artık yok. maraş dümdüz" demesiyle bittik... yıllarımızı geçirdiğimiz şehrin arkadaşlarımızın, akrabalarımızın, sevdiklerimizin üzerine yıkıldığını fark ettik... arabanın içinde güneşin de doğmasıyla dedemlerin tek katlı evine doğru yola çıktık. her yer çatlamış yamulmuş binalar ile doluydu. uykusuzdum dedemin evinde bir şeyler yedikten sonra boş bir odada arayıp soranlara iyiyim dedikten sonra uyudum. uyumamın üzerinden uzun bir süre geçmeden odadaki dolabın çıkarttığı sese uyandım ve deprem olduğunu fark edince önceden anlaştığımız gibi direkt dışarıya arabamızı park ettiğimiz güvenli noktaya koştum. annem ağlayarak içeriden çıkmamakta ısrar eden dedeme bağırıyordu çık lütfen diye. ben uyku sersemliğinden depremin küçük bir artçı olduğunu sanmıştım. arkamdaki 30 metrelik ağaç kafamın üzerinde gidip gelirken hem de... kendime geldiğimde insanlar geceki gibi şiddetli olduğundan bahsettikleri için merak edip telefonu açtım ve 7.5 şiddetinde olduğunu görünce şok geçirdim. günün geri kalanını arabada geçirdik. sürekli sallanıyorduk. sallanmadığımızda bile sallandığımızı sanıyorduk. akşam sallantıların hafiflediğini düşündüğümüz için dedemlerin evine geri girdik. bütün aile toplandık ve tek bir odada hep beraber uyuduk. en ufak sallantıda hazır ola geçerek uyuduk. o günden sonraki günlerimizi de her gün bir arkadaşımın, bir aile dostumuzun ölüm haberiyle, ölmeyenlerin ise sokakta kalmalarının haberleriyle geçirdik. canımıza ve evimize bir şey olmadığı için sevinirken enkaz altındaki insanlarımız için yandık. bizim yaşadığımız maraştaki hataydaki insanların yaşadıkları yanında hiçbir şey olsa da paylaşmak istedim. umarım en yakın zamanda insanların yaraları sarılır.