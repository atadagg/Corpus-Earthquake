türkiye cumhuriyeti tarihinin en büyük yıkımlarından birine yol açan doğa olayıdır. hakkında, her konuda olduğu gibi komplo teorileri vardır, ihmaller ve kabahatler mevcuttur. ders alınacak çok büyük bir olay olmuştur. sonucunda onbinlerce insan enkaz altında can vermiştir. sosyal medyadan, olaya anlık müdahale gelmiştir, sosyal medya ve ulusal medya üzerinden milyarlarca yardım toplanmasına sebep olmuş olaydır. iktidar sahiplerinin ve hükümetin olaya müdahil olmakta geciktiği, ordunun pasifize olduğu; iktidar partisi yetkililerinin olaya müdahale etmekten çok, devletin eksiklerini vurgulayan muhalif kesimle ilgilendiği, sorumluların, henüz olay soğumadan kendilerini aklama çabalarını göstermelerine sebep olmuş olaydır. tarihin en büyük felaketlerinden birinde, en son alaka yine mağdur halka gösterilmiştir. gönüllü çalışanların aksine, devletin afet durumlarında görevlendirdiği kişiler, görevli oldukları çatının altında, yetkin olmadıklarını ispatlar nitelikte davranışlar sergilemişlerdir. afetzedelerin ve tüm milletin, devlete ve orduya inancı zedelenmiştir.bu şartlar altında, iktidar sahiplerinin şapkayı önlerine koyup, içinde bulundukları disiplinsizlik ve sahtelik kisvesinden kurtulması için gerekli tüm şartlar ortadadır. zira sahip oldukları gücün etkisiyle sergiledikleri şımarık tavırlar, denetim mekanizmalarının ne kadar aksadığını, kendilerine verilen ayrıcalıkları ne kadar hoyratça kullandıklarını aşikar belirtir hale gelmiştir. gönüllü kurum ve kuruluşların, devlet elinden önce hareket edebildiğini gösteren bu elim durum, büyük ders olmalı ve sorumlular baştan aşağı belirlenerek milletin gözündeki devlet gücü ve düzeni derhal tazelenmelidir. türk milletinin kadirşinas davranışları ve tutumu, herhangi bir kesimin yahut iktidar sahiplerinin şov malzemesi olamayacak kadar etkin ve şereflidir. vazifesinin getirdiği avantaj ve dokunulmazlıkları, kendilerinin yaratıp da sürdürdükleri kibirle devam ettirenler büyük yanılgı içindedir. aslolan türk milletidir, hakimiyet ancak ve sadece milletindir.ölenlere yüce allah rahmet eylesin. yakınlarına ve sevdiklerine sabırlar versin. benzeri durumlarda, memleketin neresinde olursa olsun, mevcut afetleri en az zararla ve can kaybıyla atlatmayı dilerim.ne mutlu yardım amacıyla sıcacık yatağından kalkıp başkaları için rahatını bozan fedakar insanlara, ne mutlu şov peşinde koşmadan sırf kendisiyle aynı havayı soluyor diye huzurunu kaçırmak pahasına başkalarının derdine derman olmak için canı pahasına çabalayanlara. allah yaraları tez zamanda sarmayı ve benzeri bir olayla bir daha karşılaşmamayı nasip etsin.