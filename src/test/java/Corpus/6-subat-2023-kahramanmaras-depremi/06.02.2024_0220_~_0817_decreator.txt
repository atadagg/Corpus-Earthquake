herşeyimi kaybettim ben o depremde... annemle, babam beni kucaklarında öpe, koklaya büyüttüler bende beni öyle büyütenleri kendi kucağımda toprağa verdim. mecaz değil kendim ellerimle koydum, toprak attım üstlerine. gelenek buymuş erkek çocuk mezara koyarmış. “keşke kız çocuğu olsaydım” dedim. başkasına da bırakamam ki annemi, babamı… ikisi de 10 a yakın kardeşti. dedeme, neneme de kızamam görmemişsin, cahilsin, o kadar çocuğun hangi birini seveceksin… böyle büyüyen annemle, babam beni o kadar sevdiler ki… görmedikleri halde öyle bir sevgiyi. koca adamım, gittiğimde ikisinin kucağına yatar zorla sevdirirdim kendimi. saçlarımı okşatırdım. ikisi de fakir ailelerin çocuklarıydı herşeyi bizim için yaptılar, “yemedi, yedirdi. giymedi giydirdi” denir ya gerçekmiş bu… geçen hafta ordaydım yıl doluyor ya mezarını yaptırıyorsun. onlar olmadıktan sonra anıt diksen ne fark eder ki… yıldönümü için gitmek istedim ama hiç bir şeyden korkmayan ben orda olmaya cesaret edemedim….hayatımda ettiğim son duayı depremi duyup annemle-babama ulaşamadığımda ettim. evlatsın hissettim heralde;”allahım inşallah o an ölmüşlerdir de acı çekmemişlerdir.” dedim. bu aq mun hayatı bana bu duayı ettirdi işte… bir daha da dua etmedim. ikisi de yaşadı belli süre ben yanlarında olamadım, 28 saat o lanet fırtına da yollarda kala, kala ağlaya ağlaya araba sürdüm. ben onca saat sonra gittiğimde bir allahın kulu yardıma gelmemişti. “babanı çıkardılar, yaşıyordu” dediler. çıkardıklarında su istemiş, vermişler. iç kanama geçiriyordu muhtemelen su verilmez ama verene de kızmıyorum ki yardıma gelen yok su içmiş en azından. “karım içerde onu kurtarın” demiş en son. ayrı odadaymışlar. onu bir inşaat temelinde bulduk babamı, canımı, kanımı kendi yorganına sarmışlar orada yapayalnız ölmüş. bizi düşünmüştür, korkmuştur. kendimi asla affedemiyorum… buldukları yerden bir çorabını buldum 10 gün cebimde o çorapla gezdim. elimi attım okşadım. bi onu alabildim. mezarlığa giderken yanında olabildim sadece babamın. tabutun içine elimi soktum mezarlığa gidene kadar kollarını okşadım; “babacım, yalnız değilsin bak oğlun burda” dedim yalnız bırakmadığım tek yer orasıydıannemiyse 10 gün bekledim, o kadar kötü durumda çıkıyordu ki insanlar korkuyordum ne halde çıkacak diye 3 gün bağırdım enkaza doğru “annecim lütfen çık. ben artık dayanamıyorum” diye. 10 gün sonra bulduk tertemiz ama bu seferde diğer soru geldi. kaç gün yaşadı? beni duydu mu? bu sorular beni öldürüyor. onlar depremden çok korkardı, ben hala korkmuyorum ve böyle ölmelerini asla kabul edemiyorum. keşke onlar yerine ben 100 katını çekerek ölseydim. o kadar ağladım ki mezarlarının başında sürekli özür diledim, teşekkür ettim, onları ne kadar çok sevdiğimi söyledim… “çok gelemiyorum bana kızmayın, yüzleşecek cesaretim olmuyor çoğu zaman” dedim. annemin çok sevdiği bir şarkı vardı onu açtım dinlettim ona, babamın çok sevdiği bir tatlı vardı onu aldım mezarının başına koydum. gitmeye çalışıyorum, uzaklaşıyorum biraz sonra ağlayarak mezarlarına dönüyorum, mezar taşlarını öptüm ellerini öpemediğim için “ben gene geleceğim sizi görmeye” diyip gidebildim. aslında bende onlarla o enkazda öldümonlara layık bir evlat olamadım hiç. beni o kadar sevdiler ki onların sevgisi altında eziliyorum hala. keşke küçükken terk etselerdi beni de öksüz, yetim büyüseydim de böyle acı çekmeseydim. inanın öksüz, yetim kalmak her yaşta zor. annecim, babacım sizi kurtaramadığım, sizi layık bir evlat olamadığım için beni affedin. sizi çok seviyorum…