sabahın beşinde hatay'daki erkek arkadaşımdan “yavrum burada çok kötü deprem oldu. şarjım az ama merak etme biz iyiyiz” mesajına uyandığım gün. o günkü korkum, üzüntüm, acım, endişem, nefretim ve daha birçok duygum o kadar tavan yapmıştı ki çok uzun bir süre gerçekten ne hissetmem gerektiğini bilemedim. deprem gününden bir ay sonra sevdiğim adamın ve sevdiklerinin hayatta olmasına şükretmeye başladım. yaşadığını ve atlattığı o travmanın şokunu ben bile kilometrelerce öteden bir ay sonra anca idrak etmeye başlamıştım. izmir depreminde hayatta kalmanın verdiği şükür sonrası, sevdiğimiz insanları saniyeler içinde kaybetme ihtimalimizi bir kez daha; bu sefer yaşanan depremden aylar sonra fark etmiştim. ben şanslı olanların içerisindeydim fakat o gün bir şekilde şansı yaver gitmeyen tarafta olsaydım, bir önceki mesajlaşmamız olan “burası çok kötü. bir şey olur ve görüşemezsek diye çok korkuyorum” mesajıma “bir şey olmaz sen içini ferah tut.” mesajıydı. şimdi bile ilk günkü duygularıma götürüp, her gün başka bir yakınını kaybeden erkek arkadaşıma destek olduğum o sürecin zorluğunu dünmüş gibi yaşıyorken, bir yıl önceki görüntülerle yüzleşip o günlere gidecek olan bu insanların travmalarını nasıl saracağımızı bilmiyorum. deprem sonrası ben erkek arkadaşımı fiziken kaybetmedim, aylar sonra bu psikolojinin onu ele geçirmesiyle beni bırakıp gitmiş olsa da her gün bu psikolojinin onun yiyip bitirmiş olması ve elimden hiçbir şey gelmemesi; onun bu durumda olan binlerce kişiden biri olduğunu bilmek en kötüsü. allah kalanlara sabır versin cümlesi sanırım o gün için söylenecek en doğru söz. umarım tekrarlarına şahit olmayız diyecek olsak da hepimizin ortak korkusunun deprem olduğu bir ülkede çok zor.