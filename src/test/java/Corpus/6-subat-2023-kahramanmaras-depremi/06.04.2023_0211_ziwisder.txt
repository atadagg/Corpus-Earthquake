6 şubat günü hatay defne'de yakalandığım, üzerinden tam iki ay geçmiş depremdir.bu depremle ilgili hatırladıklarımı öncesi ve sonrasıyla unutmamak için buraya yazmak istiyorum.önceki iki gün yani 4-5 şubat hatay kış mevsiminin en soğuk günlerini yaşıyordu. etraftaki dağlara kar, merkeze sulu kar yağıyordu. 5 şubat pazar altınözü taraflarına kar yağışını seyretmeye gitmiştik. ardından akşam üstü hatayspor kasımpaşa maçını kardeşler ve kuzenlerle izledik. o maçtaki tek golü saatler sonra hayatını kaybedecek olan christian atsu hatayspor adına frikikten attı. herkes inanılmaz bir sevinç yaşadı. ardından galatasaray trabzonspor'u 2-1 ile geçti. bizim adımıza gayet güzel bir gün geçmişti.şehir merkezinde kardeşimle kaldığımız ayrı bir ev vardı. ama haftasonları genellikle harbiye'deki aile evine giderdik. o pazar akşamı da maçları izledikten sonra ben harbiye'ye dönmüş, kardeşim ise şehir merkezindeki evde kalmıştı.eve gidip biraz daha oturup yattım. saat 04.17'de deprem sarsıntısı beni uyandırdı. yarım dakika boyunca genellikle sakin ve aynı şiddette yer sallandı. yine orta şiddette bir deprem olduğunu ve kısa sürede sona ereceğini sandım. çünkü hatay'da son zamanlarda çokça küçük ve orta depremler oluyordu. 18 aralık'ta dünya kupası finalini izlerken 4.8 büyüklüğünde kırıkhan merkezli bir deprem olmuştu.tam geçecek artık diye düşünürken aniden korkunç bir ses geldi. yer altından tak tak tak sesleri geldi. sonra yeryüzünden gökyüzüne doğru iki defa mavi ışık parladığını gördüm. büyük bir şey geldiğini o an anladım. küçüklüğümden beri sürekli anlatılan, ha oldu olacak denilen hatay depremi gelmişti. ışıklardan bir kaç sn. sonra elektrikler gitti ve korkunç bir sallantı başladı. yataktan doğrulmaya çalıştım. ama ayakta durmadım. (sonra öğrendim ki hatay defne'de deprem ivmesi yer çekimi ivmesinin üzerine çıkmış.) sağa sola yukarıya aşağıya öne arkaya her şey şiddetli bir şekilde sallanıyordu. bu sarsıntı sanırım 10-15 sn sürdü. sonra yine kuvvetli bir dalga daha geldi o dalgayla birlikte yıkılma sesleri eşlik etti. ben de kalakaldığım yatakta yorganı başımın üzerine geçirip artık ne olursa olsun dedim. ardından deprem biraz sakinleşti ve yarım dakika sonra sona erdi. bu kadar uzun ve korkunç bir şey yaşamamıştım. evimiz sağlamdı ama şehirde pek çok binanın zarar gördüğünü tahmin edebiliyorduk.hemen zar zor çeken telefonlarla haberleştik, birinci dereceden akrabalarda sorun yoktu. ben depremin merkez üssünü ve şiddetini merak ediyordum. arkadaşlarımdan bazıları gaziantep bazıları da kahramanmaraş deyince inanmadım. bu depremin merkez üssünü hatay sanmıştım. bu kadar uzak olmasına inanamadık. sabaha kadar artçılar devam etti. aynı zamanda yoğun bir yağmur yağıyordu.gün aydınlanınca hemen arabaya binip kardeşimi almaya çıktık. harbiye yolunda çok fazla yıkık bina vardı. ancak şehir merkezine yaklaştıkça yıkımın boyutu da artmaktaydı. kardeşimle kaldığımız ev ayaktaydı ama duvarlar patlamıştı ve bina oturulamaz durumdaydı. onu alıp eve geri döndük.haber alabilmek iletişim kurmak nerdeyse imkansızdı. eski model tuşlu bir telefon bulduk ve radyoyu açtık. deprem haberleri veriliyordu. ama hatay'dan bahseden yoktu. bir kez daha neye uğradığımızı şaşırdık. bir şeylerin ters gittiği çok belliydi. o gün bu şekilde geçti. artçılar durmadan oldu. ertesi gün yürüyerek hatay şehir merkezine gittik. gördüğümüz manzara korkunçtu. her yer yıkılmıştı. zarar görmeyen bina yoktu. sümerler, akevler, armutlu mahalleleri, atatürk ve kurtuluş caddeleri haritadan silinmişti. hatay'ın eski meclis binası, habibi neccar camisi, sinagog, kiliseler hepsi ya yıkılmış ya da ciddi hasar almışlardı. en kötüsü de 24 saat geçmiş olmasına rağmen ne bir arama kurtarma ekibi ne de asker, polis vardı. halk tam anlamıyla kaderiyle baş başa kalmıştı.ve bugün, üzerinden iki ay geçmesine rağmen hala girilmeyen enkazlar, defnedilmeyen binlerce cenaze var...