düşündüm. acıyı, enkazı, yerin tir tir titremesini, deprem anında yaşadığım korkuyu, yıkılmak üzere olan bir binadan çıkabilmeyi, sonrasındaki açlığı, çaresizliği, arkadaşlarımı yitirmeyi hepsini düşündüm. neden diye sordum kendime? bu olanlar neden? bu kaybediş neden? yılların birikimini saniyeler içinde kaybetmeyi düşündüm. neden diye sordum? neden? hepsinin çıktığı tek kapı acıydı. hayat acı demek miydi? insan acıyla kardeş miydi? aklıma tolstoy geldi. savaş ve barış'ta şöyle yazıyordu: "acıyı insanların yarattığını sanma, insanlar acının aletidir."sonra nietzsche'yi düşündüm. nietzsche'nin bahsettiği bengi dönüşü düşündüm. bengi dönüş sonsuz dönüş demekti. acının sonsuzluğunu düşündüm. bengi dönüşün yaşamı olumlayabilme özelliğini düşündüm. sonra güç istencini düşündüm. üstinsanı düşündüm. kazanıyorsun, kaybediyorsun, acı çekiyorsun, yeniden başlıyorsun, yine kaybediyorsun. bu döngüyü düşündüm. nietzsche'nin bengi dönüşte ne anlatmak istediğini düşündüm. nietzsche, yaşadığınız hayatı bir kere daha yaşama fırsatınız olsa ve siz bunu tüm yüreğinizle evet diyerek kabul ederseniz, siz artık benim ideal insan dediğim mertebeye ulaşmış insansınız dediğini düşündüm. nietzsche, her şey sürekli tekrar edecektir diyordu. çektiğin acıları sürekli yaşamaya devam edeceksin. o halde bırak bazı şeyler korkunç olmaktan çıksın. şen bilim kitabında şöyle yazıyordu:"yaşadığın ve yaşamakta olduğun bu hayatı, yeniden ve sayısız kere daha yaşamak zorunda kalacaksın; içinde yeni hiçbir şey olmayacak: yaşamındaki her acı, her sevinç, her bir düşünce ve her bir soluk, tarif edilemeyecek kadar küçük ya da büyük her şey, arka arkaya ve aynı sırayla, sana dönecek – ağaçların arasından süzülen şu alacakaranlık ve şu örümcek bile, şu an ve ben kendim bile. varoluşun sonsuz kum saati, içinde toz lekesi olan sen ile, yeniden ve yeniden başaşağı çevrilecek."demek ki dedim her şey bir döngüden ibaret. ölüm bile döngünün bir parçası. yaşamak ve ölmek arasındaki çizgi saniyelerden ibaret. üstelik bunun hiçbir önemi de yok. çünkü herşey sadece bir döngü.