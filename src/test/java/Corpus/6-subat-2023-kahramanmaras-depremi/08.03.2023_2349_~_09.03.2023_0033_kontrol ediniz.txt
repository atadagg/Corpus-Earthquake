türk halkının unutmaya başladığı deprem.bugün tam 1 ay 2 gün oldu...sabaha karşı 4 gibi öksürük tuttu uyandım, kalkıp su içtim ve yatağa döndüm. telefonu elime alıp biraz haberlere ve sözlüğe baktım, saat 4;18'de sallanmaya başladım. o akşam kızım annesi ile uyumak istedi, ben ise onun yatağında yatıyordum.deprem ilk saniye beni yastığı dayadığım duvara vurdu, 98 adana depremini yaşadığım için bu şiddetli bir depremin adana merkezli olduğunu ve kısa süre sonra duracağını düşündüm. fakat ilk 10 saniyede depremin şiddetinin aynı kuvvette ve sürekli olması ile bende panik havası oluştu, hemen kızıma ve eşime koştum. eşim o an uyandı zaten ama kızım uyuyordu, hemen kızımı kucaklamasını söyledim.evim zemin katta olmasına rağmen dışarı çıkmadık, kendime göre sağlam olduğunu düşündüğüm bir yerde eşimle beraber yaşam üçgeni oluşturarak yere yattık.bitmedi, deprem aynı şiddette tam 1,30 dakika bizi salladı...bakın bu çok önemli, bunu aklınıza iyi kazıyın.ilk durduğu an kendimizi dışarı atıp arabaya girdik ama hemen arkasına 6.6 şiddetinde bir artçı daha oldu, başlı başına büyük bir deprem olan 6.6 o saatte bizim için artçı olmuştu.sicim gibi yağmur yağıyordu, kaosun tanımını yap deseler işte bu ilk dakikaları anlatırım.çığlık atıp bağıran insanlar, arabasına binip bir yerlere gitmeyen insanlar, henüz apartmandan çıkamamış insanlar vb.kendimizi emniyete alınca sevdiğimiz insanları arayıp ulaşmaya çalıştık, kimisine ulaştık, kimisine ise bir daha asla ulaşamadık.öğlen saatlerinde kendimize henüz yeni yeni gelmişken yaşanan ikinci deprem ile darma dağın olan psikoloji ve artık eve girmeye korkan insanlar, işte tam 1 ay 2 gündür bu hayat, bu yaşam, bu dünya bizim değil.bak sevgili asrın felaketini yaşamamış kardeşim, sana söylemek istediğim bazı şeyler var; yıllarca kredisini ödeyip sahip olmak istediğin ev boş, statü göstergesi olarak aldığın bilmem ne rezidanstaki evin seni deprem sırasında korumayacak, korusa bile sen artık içine girmek istemeyeceksin.dünya kadar borcun altına girip aldığın bilmem ne marka model araba çöken binanın altında kalacak ve sen tekerini bile kurtaramayacaksın, filan marka dünya kadar para döktüğün montunu bile almayı akıl edemeyeceksin.uzun lafın kısası, deprem öyle bir felaket ki bir anda değer verdiğin her şeyi elinden alıyor. hayatta kaldığına sevinemiyorsun bile.unutma sevgili dostum, bu gerçekle yaşa ve hayatını buna göre yeniden şekillendir.