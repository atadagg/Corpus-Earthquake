deprem sonrası yaşananlardan yola çıkarak düşündüklerim:-türkiye kağıttan kaplan: 99'daki depreminde yaşananları dönemin isimleri eski kafalılığa, kültürel yetersizliklere, denetimsizliğe, teknolojik yetersizliğe vs. ye yordular. biz de, bizim jenerasyon daha 5-10-15 yaşlarındaydık, ne olup ne bittiğine dair bir fikrimiz yoktu. şimdi gördüğüm ve sonucunda hissettiğim, 2023 yılında büyük bir utanç! varlığa, kaynağa, sermayeye rağmen binlerce insan ölüyor; şehirler yok oluyor. yani batılıların 100 sene önce aştığı mevzular. çıkıp sonra ne yüzle dışarıda racon keseceksin, adam demez mi, kardeş sen antika bir devletsin. (netanyahu'nun bir sözü var ya hani, bize vaaz vereceğine, önce kendine baksın diye o hesap) bu deprem, bana balkan savaşlarının arefesinde osmanlı'nın kesin kazanacağına dair hem içeride hem dışarıda kesin inanç olmasına rağmen, neden ve nasıl bir hezimete uğradığımızı açıklayan net bir gözlem oldu. insan kaynağın var, sermayen var; o şucu, bu bucu ve kişisel hırslar yüzünden kaybedilen topraklar... bunda da 3.-4. günde dahi ulaşılamayan insanlar. al aynısı işte.-devleti yönetenler tarafından organize edilen nakit yardımları, para, para ve para: devletin kasası tamtakır kuru bakır ya da ortada feci yolsuzluklar dönüyor da, yolsuzluk yapanlar o kadar pişkin ki artık bu meblağdan feragat etmek niyetinde değiller. normal bir ülkede bir afet anında devlet nakdi yardım organize etmez, zaten yurttaşlardan vergiler bunun için alınır; sahada her yerde kendini gösterir, etkindir, yurttaşlarının maddi, manevi bütün ihtiyaçlarını anında karşılar. aklıma gelmişken ekleyeyim: (bkz: #51264518) sivil toplum kuruluşlarıysa daha steril, daha asortik yardımlara öncülük eder: ne bileyim evcil hayvanların bakımı, çocuklara oyuncak dağıtımı vs. vb. biz de olansa, sivil toplum kuruluşları en az devlet kadar etkindi. bu sivil toplumun gücünü ve etkinliğini değil; kamunun yetersizliğini gösterdi.-ölüme ve bedenin kutsallığına dair hissel yokluk. şöyle açıklayayım; enkazdan çıkarılanlarda, enkaz başında yakınını bekleyenlerde, yakının naaşını alan yakınlarında gözlemlediğim (örneğin, enkaz altında video kaydı alan genç. örneğin instagram'da turuncu puntoyla buraya 60 saattir kimse gelmedi postu atan bir başkası.) bir tür soğukluk, kabulleniş var. travma sonrası tutulma, yahut allah'a tevdi etmenin getirdiği kabullenme falan değil bahsettiğim. hani bir kaza olmuş da, sanki her şey hallolacakmış gibi. veya işte bunlar başımıza geldi de, hayatın bir parçası gibi. veya bir şekilde başımızın çaresine bakarız "nasıl olsa" gibi.-bu ölüm ve bedenin kutsallığına dair hissel yokluk kısmını açmak istiyorum. israil kurtarma ekibi ve şu anda hatırlamadığım bir kaç yurtdışından ekibin kurtarma videolarında enkazdan çıkarılanların yüzleri flulaştırılmışken, bizimkilerde her şey açık ve netti. hatta yani bacağına, karnına kadar falan gösterildi yer yer. sırası gelmişken örnek vereyim; 25 şubat 2009 thy uçak kazası'ndan sonra hollandalı gazetecinin "kimse sevdigi birinin olumunu ya da agir yarali oldugunu ulusal kanallardan ogrenmek istemez herhalde?" * * cevabı aradaki bakış farkını açıklar.