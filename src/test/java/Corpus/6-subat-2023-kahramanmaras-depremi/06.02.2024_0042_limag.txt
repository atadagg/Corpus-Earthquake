öncelikle kaybı olan herkese tekrar baş sağlığı diliyorum.o gece dolap kapaklarından gelen seslere uyandım. sürgülü dolap kapakları takır tukur ses çıkarıyordu. sanki birisi elleriyle iterek, bile isteye yüksek ses çıkarıyordu. saniyeler içinde doğruldum, deprem oluyordu ama ne deprem. insan o anda ne düşünmesi gerektiğini bilemiyor işte. hemen annemle babamın odasına koştum. yere yatın yere yatın. bitmiyordu. tam o an ne düşündüm biliyor musunuz. bu bina 15 katlı o yüzden salınımını alamadı mı acaba ? bitmiyordu. sonra durdu. annem panik atak hastası, su verdim biraz sakinledi. hemen sözlüğe girdim. ama o da nesi en az 20 farklı deprem başlığı var. nerde oldu lan bu deprem dedim. şöyle bir başlık daha gördüm; tüm türkiye'de deprem olması. bu ne demek yahu ! beynim allak bullak oldu. zaten çok geçmedi 15-20 dakika sonra felaket enkaz haberleri gelmeye başladı. biz bu devasa sarsıntıyı ankara'da yaşadık. ya kahramanmaraş ? odamdan koşarak annemin babamın yanına giderken sallanıyordum, ya o insanlar ? bitmedi bitmedi diyordum ya oradakiler ?