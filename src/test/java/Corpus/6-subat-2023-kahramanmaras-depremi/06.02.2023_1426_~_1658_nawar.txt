depremler hakkında: (bkz: #148678061)ülkenin güney doğusunu vuran doğal afet. ölenlerin, yaralananların sayısı maalesef artarak ulaşmaya devam ediyor. herkes bir şekilde yardım etmek istiyor ama şu noktada dikkat edilmesi gereken iki önemli konu var. birincisi koordine olmadan yapılan bütün yardım çabaları (bir şeyler göndermek ya da destek olmaya gitmek) kaosa ve ulaşımın tıkanmasına sebep olmak dahil, sonuçsuz da kalabilecektir. bireysel değil bu konuda valilikler, belediyeler, afad ve onlarla koordine olan yardım kuruluşlarını tercih edin. ikincisi ise nasıl şu an bile orada yamyamlar yağmaya başlamışlarsa, burada sizin yardım çabanızı da sömürmek isteyenler olacaktır. dolandırıcılar sahte yardım toplama adresleri ve yardım ile alakası olmayan ibanlar ile halkı soymak için fırsat kollayacaklar. bunlara izin vermemek için tekrar belirtiyorum. bireysel değil bu konuda valilikler, belediyeler, afad ve onlarla koordine olan yardım kuruluşlarını tercih edin. ayrıca haarp, abd gemisi, gökte yıldızlar vardı, zina yapıyorlardı, kaderlerinde varmış, öküz öfkelenince boynuzlarını sallıyor vs. diye devam eden her türlü safsata içeren başlıklar ve entrylerin bertaraf edilmesi gerekiyor. bu kadar ciddi bir konuda böyle dezenformasyon yapılması halkın bilinçlenmesi ve bunun gibi felaketlerin engellenmesi önündeki en büyük sorunlardan biri.ekleme: (bkz: #148686419)