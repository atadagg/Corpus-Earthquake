hatay' da özellikle antakya defne ve samandağ'ı felaket derecede vurmuş olan deprem. bu ilçelerde oturulabilir ev kalmadı neredeyse. geçen gece etrafıma baktığımda 6500 nüfuslu mahallemde etrafta ışığı yanan 50-60 ev vardı ancak.hasarlı binaların yıkım işleri çok yavaş. bu bile yıllar sürecek gibi görünüyor. kontrollü yıkılan çoğu binanın enkazı aylar sonra kaldırılıyor. kentte toz, toprak her yeri kaplamış durumda. geçen hafta birkaç gün yağmur yağdı da rahat bir nefes aldık. hatay ın toparlanması çok zor görünüyor. devletin de toparlamak için çok bir isteği yok gibi sanki. bırakmış kendi kaderine izliyor. 20 metre kare konteynerları bir lütuf gibi görüp insanlardan içinde yaşayabilmesini bekliyor. yağmur yağınca su geçirdi çoğu zaten. millet kendi imkanlarıyla derme çatma barakalar yapıyor; arsası olanlar tabi. evleri orta hasarlı olup güçlendirme yapmak isteyenler binbir zorlukla karşılaşıyor. orta hasarlı binalarda zemin ve bina analizleri, proje ve inşa maliyetleri milyonlarca liraya ulaşıyor. devletin buna katkısı ise kredi ile verilen 180bin tl. onu da alan kimse yok. ne zaman ne şekilde verileceğini de bilen yok. yani bu desteğin adı var kendi yok.ne hasarlı binaların ne de orta hasarlı binaların akıbeti belli. kurumlar da yerinde dönüşüm ve güçlendirmelerin nasıl yapılacağını tam olarak bilmiyor. insanlar bu belirsizlik ile evsiz kalmaya devam ediyor. hemen hemen her evde, depremle birlikte hasar almamış bile olsa, elektrik tesisatı ya da su tesisatında bir sorun oldu. bu işler için usta bulmak ise imkansıza yakın. usta için ya araya tanıdık birini sokmak ya da bir ay beklemek gerek. usta gelse bile normal ücretin iki ya da üç katını ödemek gerekiyor ustaya. ustalar bu durumu fırsata çevirmiş kafasına göre istediği fiyatı söylüyor. yapılan işlerin kalitesi de yerlerde zaten. şu an bahsettiğim ilçelerde kafanı hangi yöne çevirirsen çevir buna benzer bir manzara var.görselgörselhülesa, hatay da işler göründüğünden çok daha zor. beş on senede toparlanır eskisi gibi olur diye umulan hatay belki de 20 yılda zor toparlanır. toparlanma; kaybedilen insan gücü, meydana gelen milyarlarca dolarlık maddi zarar, devletin ağırdan alması ve insanların da yılması yüzünden 20 yıldan bile fazla sürer gibi geliyor.