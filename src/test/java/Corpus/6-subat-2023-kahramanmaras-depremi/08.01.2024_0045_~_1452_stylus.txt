üzerinden 11 ay geçen kıyamet.ve ülkedeki büyük çoğunluk tarafından maalesef unutuldu. hatırlıyorum da ben çocukken 1999 depremi günlerce, aylarca gündemden düşmemişti. haberlerde boy boy, döne döne izlerdik; yakalanan müteahhitleri, ailelerin acılarını, devlet büyüklerinin yalanda da olsa samimi görünen özürlerini. şimdi 6 şubat depremi için benzer şeyleri söylemek bir hayli zor. haberlerde esamesi okunmuyor. sözlükte bile 2023'ün en çok entry girilen 10 başlığından biri depremle ilgili değil #160234824. dönemin beceriksiz çevre ve şehircilik bakanı bugün hiç çekinilmeden ülkenin metropol kentine aday olarak bile gösterildi. dünyanın en büyük 13. depremi olarak kayda geçen bir felaketin bu denli hızlı ötelenmesi bilmiyorum bir bana mı garip geliyor. yok sayarak, üzerine konuşmayarak olayları normalleştirmede kuzey kore 1, türkiye 2; yarışırız bak.bir süredir sıklıkla haber kanallarına bakınıyorum meraktan. deprem bölgesini ekrana getiren, bölgeden haber yapan insan sayısı bir elin parmaklarını geçmez. arada bir sözcü tv bölgeden bahsediyor. belki biraz da sosyal medya üzerinden haber yapan gazeteciler tek tük gündeme getiriyor şehirleri. ama o kadar. neredeyse 70 gündür gazze'yi bilfiil sömüren haber kanallarına ve başımızdaki şarlatanlara ne desem az. depremzede vatandaşlar ne yaşıyor, nasıl sorunlarla baş ediyor kimse ekrana taşımıyor. misal depremlerden sonra büyük şehirlere milyonlar göç etti, bu insanlar nasıl hayata tutundular, devletin verdiği üç kuruş yardım bu ekonomide zamlandı mı kimse haberdar değil. bunu söylemekten bile hicap duyuyorum aama bakın bu siyasetten, seçimden, masadan falan çok ayrı bir süreç olmalı(ydı). gerçi çok değil, birkaç hafta sonra 6 şubat 2024 günü geldiğinde acılı müziklerle anılıp geçilecek yıldönümü. herkes instagram postuna "unutmadık" hashtagini basacak, 2-3 kan donduran video paylaşılacak, bazıları hüzünlenecek, bazıları ise yine seçim sonuçlarına sövecek, sonra kapanışta uzun adam ve tayfası "bakın kimseyi mağdur etmedik" diyerek yalanlarını bir bir sıralayacak. bu ezbere davranışları daha şimdiden biliyor olmak asap bozucu. deprem bölgesindeki insanlar -özellikle adıyaman, nurdağı, antakya- üzerinden 11 ay geçmesine rağmen halen en temel ihtiyaçlar için mücadele ediyor. su, barınma, ısınma, elektrik en büyük dert. 2024'e girdiğimiz şu yeni günlerde devletin yetersizliğini ve nobranlığını bir daha yazmak istedim. az hasarlı binaların organize bir şekilde soyulurken polis-jandarma dahil nasıl hiç kimsenin kılını kıpırdatmadığını, bölgede kolluk kuvvetleri ile asayişi sağladığını iddia eden iç içleri bakanlığının seçim bittiği gibi hayasızca nasıl ortadan kaybolduğunu bir kere daha yazmak istedim. zar zor depremden sağ çıkan insanların şu an bölgedeki güvenliğini sağlayamayan kolluk kuvvetlerinin yetersizliğini bir kere daha yazmak istedim.afad denilen garabet kuruluşun hak sahipliği süreci ile insanları bir kez daha nasıl çaresiz bıraktığını bir daha yazmak istedim. bazı yerleşim bölgelerinin ovadan farksız olduğunu bir daha yazmak istedim. antakya'da bazı enkazlardan halen vücut parçaları çıktığını bir daha yazmak istedim. siyaseti falan hiç karıştırmadan, dosdoğrudan olanı biteni söylemek için bir daha yazmak istedim. seçim sonucunu bahane gösterip arkasını dönen sözüm ona çok haklı olduğunu sanan, farkında olmadan kendi tarafındaki insanları da küstüren ikiyüzlü muhaliflere; "allah verdi allah aldı" diye diye gerçek suçluyu aramadan sadece kendi duygularını hissizleştiren asla düşünemeyen tayfaya bilmiyorum nasıl anlatılır, nasıl anlatılmalı hislerimiz. burası, buraya gelinmeden tasavvur edilemeyecek kadar büyük bir “şey” yaşadı. “şey” diyorum çünkü yıkım, afet, trajedi kelimeleri antakya merkeze olanları tam karşılamıyor. 2024 yılı oradaki insanlara merhametli davransın. yeni yıldan en büyük dileğim budur.