5 şubatı 6 şubata bağlayan gece dolunay vardı ve fotoğrafını çekip kız arkadaşıma atmıştım. 6 şubatta kendisi yanıma gelecekti ve onun için çiçekler almıştım. neredeyse üzerinden tam 1 yıl geçti ve bu gece gene dolunay var. sanki o gece gibi. depremden etkilenen herkesin hayatının değiştiği o gece gibi. ne artık büyüdüğüm ev, ne babamın iş yeri ne de komşularım artık orada. binlerce kişi hayatını kaybetti, yüz binlerce belki milyonlarca kişi göç etmek zorunda kaldı.her gün hatay'la ilgili sayfalara girip bakıyorum. yıkımlar bitmemiş, gözüm kapalı yürüyebileceğim yolları tanıyamıyorum. tanıdığım onlarca kişi hayatını, evini, işini, geçmişini kaybetmiş. ben de geçmişi kaybettim o gün. kısacası o dolunayın üstünden 1 yıl geçti ve ne dünya aynı kalabildi o günden sonra, ne de orayla bağı olan insanlar..