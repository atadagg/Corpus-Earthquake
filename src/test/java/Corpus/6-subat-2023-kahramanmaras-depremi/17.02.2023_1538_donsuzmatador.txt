bugün onu kucağıma aldım. küçücük elleri, tırnakları, parmak araları zedelenmiş, soyulmuş ve kan toplamıştı. başında, alnında göçük altından kalmış olduğundan izler vardı. kaşının üstü şişmiş morarmıştı. ayağı şiş sarılı, kolunda serum takılıydı. arkadaşlarım sabah işe geldiğimde dediler 5. odada yatıyor, annesi ve 2.5 yaşındaki ablası göçükten sağ çıkamamış. babası yurt dışında yaşıyormuş hataya eşini çocuğunu ve diğer kaybettiklerinin cenaze işlemleri için gitmiş, 19 yaşındaki halası bakıyor. serviste çalışanlar telefon konuşmasına şahit olmuşlar halasının pek bakmak istemiyor dediler. evli bir halası var ona vermek istiyor o da kabul etmiyor. aralarında sürekli bir çatışma var bu bebeğe kim bakacak diye. 6 aylık dünyalar güzeli bir kız çocuğu ceren. halası koridora çıktı kucağında yanıma geldiler. aldım kucağıma kokladım, kokladım, kokladım. sonra gözümden yaşlar döküldü tutamadım.. içimden dedim “o kadar zor mu acaba kendine ait olmayan bir bebeğe bakmak? ben alsam, bakabilir miyim acaba? günahına girer miyim? daha iyi bir durumda büyür de mani olur muyum acaba? eşim ne derdi ki bu isteğime? evde 9 aylık başka bir bebeğe bakıyordum zaten buna da bakabilirdim bence. işten çıkardım ikisine de annelik edebilirdim. ceren kucağımdayken bunların hepsini düşündüm. sevdim, başını okşadım, göbeğini gıdıkladım kıkır kıkır gülüyordu. annesi de böyle oynuyordu. kahkahalarla oynuyorlardı. sonra bir anda annesinin kahkahası kesildi diye düşündüm. “ aç mı? “ dedim halasına “mama verdim” dedi. sütüm vardı o kadar çok emzirmek istedim ki. ama sütten kesilmişken mamaya alışmışken yeniden hatırlatmak istemedim. gittikten sonra süt isterse kim emzirirdi ki? annesizliği bir daha hatırlasın istemedim. halasına verdim gittim ağlayarak eşimi aradım. “bir bebek sahiplensek nasıl olur?” dedim. “büyük bir sorumluluk hemen karar vermeden önce düşünmemiz gerekiyor. bir bebeği tüm ailesini kaybetmiş bir babadan almak da çok doğru bir karar değil” dedi. annemi aradım ona sordum o da “belki babası bakar yurt dışında daha iyi bir yerde yetişebilir” dedi. aklımda binlerce düşünce dönüyordu ceren’e dair. öğleden sonra doktor taburculuk verdi onlara. içim buruldu biraz. ayrılmak istemedim. iyileşeydi ama burada kalsaydı mesela gelirdim her sabah ilk önce onu öperdim koklardım. sonra işe başlardım.. işten çıkmadan son dakika yine gittim yanlarına koşarak. sordum halasına “ne zaman gideceksiniz? nereye gideceksiniz?” diye “hatay’a gideceğiz akşam abim gelecek bizi almaya” dedi. “keşke gitmeseniz” dedim içimden. keşke gitmesen küçüğüm.. kalsak ya seninle burda.. aldım yine kucağıma yine kokladım mis kokusunu halası telefonda konuşuyordu bundan sonra ceren benimle kalacak falan diyordu birilerine “kim bakacak ceren’e?” dedim “ben bakacağım” dedi. “ona iyi bak olur mu?” dedim. söz verdi. kimseye vermem zaten dedi. inandım, belki de inanmak istedim bilmiyorum.. annesinin, ablasının fotoğrafını gösterdi. baktım ceren’im annesine benziyor çok güzeldi. bi öptüm, bi kokladım sonra bir daha bir daha ve bir daha… halasına verdim ama yine aldım bırakmadım. yine gıdıkladım yine kahkaha attı. ben yine hüngür hüngür ağladım. çıktım koridora ağlayarak yürüdüm yürüdüm..