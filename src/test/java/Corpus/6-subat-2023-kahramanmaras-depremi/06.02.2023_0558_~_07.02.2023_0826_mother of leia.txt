edit: (bkz: ekşi sözlük expat yardım kampanyası)----arkadaşlar şimdi iyi niyet, dilek, temenni ve tesellilerimiz bittiyse önce bir sakin oluyoruz ve imkanımız varsa, depreme doğrudan maruz kalmayan insanlar olarak afetten etkilenecek vatadandaşlarımıza yardımcı olmak üzere hazırlıklarımıza başlıyoruz. bu hazırlıklara başlarken bunun bir kış depremi olduğunu, maalesef kendine özgü şartları olduğunu aklımızda tutuyoruz.1) bölgedeki yakınlarımıza ulaştıysak o telefon hatlarını artık meşgul etmiyoruz. anamızla babamızla konuştuysak amcamızı teyzemizi arama işini yeğenlerimize bırakıyoruz. enkaz altında kalan yurttaşlar başta olmak üzere bölgedeki herkesin buna ihtiyacı olacağını unutmuyoruz. onların dış dünyayı aramasına engel olmuyoruz biz dış dünyadan onları aramaya çalışarak.2) imkanı olanlar olarak olabilecek en kısa sürede su, paketlenmiş tüketmeye hazır gıdalar, battaniye, kışlık kıyafet (en başta çorap, eldiven ve bere olmak üzere) tedarik ediyor ve ilk fırsatta bölgeye ulaştırmak üzere hazırlıyoruz. afet alanına yakın ancak etkilenmemiş kişiler kendileri teslim etmek üzere şimdi yola çıkmıyorlar. o yolları afetle mücadele ekipleri kullanacak.3) yine imkanı olanlar olarak ikinci çevre yardım malzemeleri olarak bebek bezi, hijyenik ped, pil, patlenmiş ancak ısıl işlem gerektiren (ör: hazır çorba) yiyecek gibi malzemeleri tedarik edip aynı şekilde hazır bekletiyoruz.4) daha fazla imkanı olanlar olarak jeneratör, el tipi telsiz, el feneri, baret, baret lambası, kışlık bot, iş eldiveni tedarik etmeye çalışıyoruz ve teslime hazır şekilde elimizde tutuyoruz. 5) verebilenler olarak hemen yarın kan bağışlıyoruz.6) korku ve panik yaratabilecek haberlerin yayılmasını, hurafe ve batıl inançların yayılmasını, dedikoduların dolaşımda kalmasını olabildiğince engelliyoruz. durumu fırsata çevirmeye çalışan kişi ve gruplara izin vermeyip bölgedeki vatandaşlara manevi anlamda da olabildiğince yardımcı oluyoruz.7) yetkilileri dikkatle takip ediyoruz. bizden ilaç ve ilk yardım malzemesi talep edilmesi halinde (ki edilecektir) derhal tedarik edecek şekilde hazırlığımızı yapıyoruz. buna diğer kalemler de dahil. bu kalemler böyle çünkü oturup nurofen yığmanın anlamı yok ihtiyaç yoksa.8) yukarıda sayılan malzemelerin tedariğini o malzemeleri düzgün paketleyip can pazarında görev yapmaya çalışan insalara bela olmayacak şekilde gönderiyoruz. bakın bu çok önemli. herşey olabildiğince askeri disiplin çerçevesinde nizami şekilde paketlenip taşınır halde olmalı.9) moralimizi bozmamaya çalışıyoruz, boş konuşmuyoruz, ağzımıza değil ellerimize ve kulaklarımıza iş düştüğünü unutmuyoruz. psikolojimizi düzgün tutmaya çalışıyoruz. neden? eşimizin dostumuzun komşumuzun yurttaşımızın yakınları orada ve biz destek olacağız. bize yaslanacaklar bu yüzden güçlü olmak zorundayız. özellikle öğrenci kardeşlerimize sahip çıkıyoruz. ilk anda aile evinden haber alsa da para alamayan çok olacaktır. gerekirse soframıza bir süre fazladan bir tabak koyuyoruz.10) her şeye rağmen türkiye güçlü bir ülke. her yara nasıl sarıldıysa bu da sarılacaktır. gün ağardıktan sonra ve takip eden zamanda çok korkunç görüntülerle karşılaşabiliriz. hatta 17 ağustos'u yurttaş, van depremini arama kurtarmacı olarak yerinde yaşamış biri olarak bunlardan daha kötü manzaralar da görebileceğime kendimi kafa olarak hazırlıyorum zira afet bölgesinin yapı stoğunun depreme mukavemetini bilmiyorum. bu bağlamda evet görüntüler ve haberler kötü olabilir ancak buna teslim olmuyoruz. bilmemiz gerekeni biliyoruz ama bunun bizi ümitsizliğe sevketmesine izin vermiyoruz. her şey düzelir arkadaşlar. her şey düzelir.tercihen:gönderdiğimiz malzemeler kaliteli olmalı. krakerse kraker gönderiyoruz ama kalitelisini seçmeye gayret ediyoruz. şu anda proteinli olanlar da var. onlar çok işe yarar. kışlık kıyafet seçiminde imkan varsa naylon vbç petrol ürünü değil pamuklu giysiler göndermeye çalışıyoruz. standart operasyon prosedürlerinde ben hiç görmedim ama inanın bu bir kış depremi olduğu için termos vb. ısı muhafaza eden beslenme araçları çok çok makbule geçecektir, tabii yine imkan varsa. ilk anda aklıma gelenler bunlar. ivedi tepki verme imkanına binaen yazdım. kısa süre içinde görevliler ve saha çalışanları daha detaylı listeler hazırlayacaklardır.ülkemize esenlikler diliyorum. moralinizi yüksek tutmaya çalışın, endişe ve korkunun yayılmasına izin vermeyin çünkü bu şu an en son ihtiyaç duyulan şey.