neden bu kadar büyük bir yıkım oldu? konu hakkında bir bilimsel yayının belirttiği sorunlar: -oncelikle tbdy 2018'de tahmin edilen pga degerlerinin üstünde pga degerleri ile yani pik yerel ivmelerle karşılaştık. normalde bir bina hesabı dd2 ye gore yapılır. yani bölgede 475 yılda bir olacak büyüklükte bir depreme göre bina modellenir. pga değerleri de buna göre seçilir. bölgede 2475 yılda bir kez olabilecegi öngörülen büyüklükte bir deprem hatta üst üste bu büyüklükte iki deprem oldu. bu yüzden evdeki hesap çarşıya uymadı ve yıkıcılık üst seviyede oldu. pankek tipi çökmeler yaşandı böylece. özellikle maraş dulkadiroğlu, antep nurdağı, antep islahiye, hatay antakya'da yönetmeliğin geride kaldığı değerler saptandı. -yıkılan binaların çoğunluğu 98 yönetmeliği çıkarılmadan önce inşa edilmiş. - yönetmeliğe uygun ya da değil inşa sırasındaki teknik sorunlar da yıkılmaya sebep olmuş. perde duvarların bina yüksekliğine göre yetersizliği, kolon kesitlerinin yetersizliği yanal rijitligi azaltmış. kancalı donatı kullanılmamış, zemin katlar görüntü estetiği ön planda tutulup yüksek tutulmuş ve dolgu duvardan kaçınılmış. -etriyelerin, donatı bindirme boylarının yetersizliği ve ince döşemeler, nervürlü döşemedeki kolon kesitine göre fazla geniş kirişler ve yine güçlü kiriş zayıf kolon bağlantıları binaların rijitligini azaltan diğer teknik sorunlar. -hatay ve adıyaman sehir merkezlerinde zemin kaynaklı sıvılaşma problemi yan yatan ya da yere batan yapılar görmemize sebep oldu. zemin seçiminin doğru yapılmaması, zeminin ıslah edilmemiş olması ya da uygun temel seçilmemesi gibi sorunlar var ortada. -zemin kat ve bodrum katta kiriş ve kolonlardan tesisat borularının geçirilmesi gibi akıllılıklar da yapının çökmesi için ortam hazırlamış.-yine güçlendirme için perde duvar duvar kullanırken kiriş ve kolonla bağlantı kurulmaması yapıları olumsuz etkilemiş. bu güçlendirme meselesinde deprem yönetmeliği biraz eksik kalıyormuş teknik ayrıntı açısından. -son olarak en önemli faktör olarak yanlış mimari projelerin seçilmesi ve betonarme yapı hesaplarında sonuç odaklı paket programlar kullanılmasından bahsedilmiş. bu durum uygulamada zorluk çıkarıyor ve yapı beklenenin aksi yönünde bir performans gosteriyormuş. kaynak: öztürk vd. 2023. effect on rc bulidings of 6 february 2023 turkey earthquake doublets and new doctrines for seismic designdiğer yayınlarda da aşağı yukarı bu şekilde ifade edilmiş.