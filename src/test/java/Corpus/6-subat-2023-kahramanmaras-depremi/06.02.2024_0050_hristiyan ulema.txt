bir yıl geçmiş üzerinden, öyle diyorlar. depremi yaşayanlar bilecektir ki geçen giden hiçbir şey yok arkadaşlar. zaten böyle bir olayı nasıl atlatıp da devam edebilirsiniz ki hayatınıza ? nasıl bir daha eskisi gibi olabilir, eskisi gibi gülebilirsiniz ? o gece uykudan uyanıp zar zor kendimi evin bir köşesine (güvenli olarak gördüğüm) atabilmiştim. ama ben bu hayattan ümidi yalnızca o gün kestim arkadaşlar. çünkü sarsıntı bitmek bilmiyordu, duvarlardan çıkan sesler gittikçe artıyordu ve bir noktada artık bu evin başımıza yıkılacağını, buradan nasıl çıkabileceğimi dahası annemi ve babamı nasıl çıkarabileceğimi düşünmeye başlamıştım. şükür ki müstakil evimize bir şey olmadı derken şükretmeye bile utanır mı insan ? utanıyor işte.