2012 aralık ayında kiralık ev arıyorum. emlakçı abiye çok katlı olmasın, eski olmasın dedim. adam beni eski bir eve götürdü. evi beğenmedim. aşağı indik emlakçıya dedim ki abi şu apartmana bir bakar mısın. adam baktı ne oldu dedi. deprem olursa bu bina yıkılır mı diye sordum. adam yüzüme bakıp herhalde yıkılır dedi. peki beni niye buraya getirdin dedim. depremde gerçekten de yıkıldı. kahramanmaraşın deprem bölgesi olduğunu bildiğim için ev alırken çok dikkat edip aldım. aslında kahramanmaraş da neredeyse kahramanmaraşlı olan herkes nerelerin sağlam nerelerin sıkıntılı olduğunu biliyordu. evimi az katlı bir bina ve sağlam zemin olan yerden almış olmam nedeniyle depremin ilk 25-30 saniyesinde hiç korkmadım. ama şiddeti çok artınca acabalar geçmeye başladı içimden. en şiddetli anında ise buraya kadarmış dedim içimden. deprem bitince aklıma ilk gelen şey kahramanmaraş merkezin tamamen yıkılmış olabileceğiydi. maalesef öyle de oldu. merkez tamamen yıkıldı. ahirdağ eteklerinde nerdeyse hiç bina yıkılmadı. depremin merkez üssüne çok yakın olmasına rağmen(depremin merkez üssüne kahramanmaraş merkezden belkide daha yakın)gaziantep merkezde çok az bina yıkıldı. buradan zeminin çok önemli olduğu, kayalık zeminin depremin şiddetini azalttığı sonucu ortaya çıkıyor. ev alırken buna dikkat etmenizi tavsiye ediyorum. depremden hemen sonra sevdiklerime ulaşmaya çalıştım. çok şükür 1. derece yakınlarıma ulaştım. sonra akraba ve arkadaşlarıma ulaşmaya çalıştım. maalesef ulaşamadığım çok arkadaşım oldu. ayrıca depremden sonra buraya aşırı derecede çok yardım geldi. herkese teşekkür ediyorum. bu yardımlar düzensiz dağıtılmış olsa da ilk haftalarda gıdaya ulaşım sıkıntısına engel oldu. almadım diyenin bile evine en az 3-4 koli gıda yardımı girmiştir. yine buraya gelip para dağıtan arkadaşlar keşke bilinçli dağıtsaydı. çadırda kalıyor diye para verilenlerin birçoğunun aslında evinde hiç sıkıntısı yoktu. dağıtılan paralar ciddi miktarlarda paralardı. bazıları döviz getirip dağıttı. ama tam ihtiyaç sahiplerine gittiği şüpheli.