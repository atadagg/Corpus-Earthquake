google haritalarda bazen deprem bölgelerinde gezer, uydu görüntüsünde yıkılmış yapıların önünde sokak görünümüne geçip depremden önceki hayattan izler bulmaya çalışırım. etrafı komple yıkılmış caddelerde yürür, binalara, dükkanlara göz gezdiririm. bazen balkona aşılmış çocuk kıyafetleri görüp üzülüp çok da merak ederim acaba bir zamanlar o kiyafetleri giyen çocuklar, çamaşırları balkona asmış ebeveynler hayatta mı, ne durumdalar diye.etrafındaki evlerin yıkılmış olmasına rağmen sapasağlam duran binaları da incelerim, komşularına göre epey şanslı bulurum onları. görünümü eski olmasına rağmen bütünüyle ayakta duran siteler de var. demek ki işini düzgünce yaptığında cehenneme dönmüş mahallede bile dimdik ayakta durabiliyor yaptığın eser.örneğin antakya'da şu konumda yer alan emlak bankası antakya konutları ikinci kısıma bakın. 10 blok var sitede ve hepsi uydudan bakıldığında sapasağlam görünüyor. kullanılabilir durumda mı buradan bilemiyorum ama en azından göçüp insanlara mezar olmamış orası kesin. orada emeği geçen mühendisinden işçisine ellerinden öpmek lazım.demek ki deprem bölgesinde nasıl ev yapılmalı sorusunun yanıtını biliyoruz biz, bilgide, uygulamada eksiğimiz yok bizim. ahlağımızda ve vicdanımızda eksik var, onu anladım ben.