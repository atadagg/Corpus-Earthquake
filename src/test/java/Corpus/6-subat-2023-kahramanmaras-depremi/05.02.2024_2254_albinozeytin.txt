bu gece itibarı ile senesini dolduracak bir neslin yarası.dakikalardır yazıyorum. siliyorum. çok öfkeliyim ya hala çok öfkeliyim.bu bir cinayetti. depremde adıyaman’daydım. cesetlerin kum torbası gibi romörklere doldurulup acil kapılarına boşaltılmasını hazmedemedim hala, askerin 3. gün sahaya çıkabilmesini hazmedemedim, şehir merkezine sinen ve haftalarca çıkmayan ölü kokusunu hazmedemedim, canhıraş kendi çabalarıyla enkazdan çıkardıkları yakınlarını dağdan inen aç kurtların yiyişini hazmedemedim, yakın arkadaşımın öldüğüne emin olunca kefen ilanı verişimi hazmedemedim, gönderilen daha doğrusu insta şovu haline gelen tır yardımlarının asıl ihtiyaç sahiplerini bulamayıp yol kenarlarına dökülmesini hazmedemedim, enkazdan çıkarılan işitme engelli yakınımızın elinden kulak cihazının çalınmasını hazmedemedim, tvde kahta(adıyamanın depremden nispeten az etkilenen ilçesi) görüntülerinin verilip adıyaman hasarının gizlenmesini hazmedemedim, seçimden sonra yardımların tek tek yüzümüze vurulup haram edilmesini hazmedemedim, hala bi evimin olmayışını ordan oraya savruluşumu sindiremiyorum.