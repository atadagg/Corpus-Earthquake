sabah sabah deprem videoları çıktı keşfetime. birine takılınca arka arkaya benzer videolarla devam ettim. depremi yaşamadım ama acıyı derinden yüreğimde hissettim, hissediyorum. insanoğlunun hastalığı olan unutma ve duyarsızlaşma hastalığına yakalanmamak ve depremi yaşayanları, onların acısını, yaşadıkları zorlukları unutmamak için zaman zaman bu videoları seyrediyorum. geçen haftalarda maraştan misafirlerim vardı, deprem korkuları, travmaları hâlâ yoğun şekilde devam ediyor. sabaha kadar televizyon ve ışıklar açık uyuyabiliyorlar. konuşurken ister istemez konu depreme geliyor. anlattıklarından bir kaç cümle vardı ki aklımdan çıkmıyor. "maraş'ta 3 gün adamakıllı bir arama kurtarma çalışması olmadı. ""abla o an öyle bir sallanıyorduk ki, çocuğu tutup yatağından yere bile çekemedik. ""biz çıktık evden, yıkılan binalardan sesler geliyordu, hiç bir şey gelmedi elimizden."o anı hayal etmeye çalışıyorum, olmuyor. yani öyle şiddetli bir deprem anında o çök, tutun, kapan yapmak kimin aklına gelir ki, bunlar iyi güzel de o depremi yaşayanlara artık saçma geliyor. kadın çocuğunu alamamış yatağından. hayali bile benim için imkansız olan şeyi onlar nasıl yaşadı, nasıl geçer bu acı, yüreğim sızlıyor. kaybettiğim tanıdıklarım aklıma geliyor, hala ulaşamadığım pek çoğu var, telefon numaraları artık iptal edilmiş olan.ve kayıp insanlar...deprem sonrası çıkan yangınlarda belki canlı canlı belki cenazesi yanan, sadece kemiklerine ulaşılabilen veya hiç bulunamayan, kimliği tespit edilemeyen, cenazesine ulaşılamayan. dayanamıyorum. ve... artık o geçtiğim sokakların, caddelerin, bir zaman yaşadığım yerlerin, güzel anılarım olan şehrin artık olmaması. bir gün tekrar giderim, gezerim anılarımı yaşarım dediğin bir yerin kalmaması. geçmişinin yok olması... bugün yine çok acıyor kalbim.