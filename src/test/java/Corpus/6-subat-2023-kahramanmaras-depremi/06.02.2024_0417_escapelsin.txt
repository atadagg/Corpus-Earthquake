sabaha karşı depremi internetten duyduğumda bu kadar şiddetli ve büyük deprem olabileceğini hayal dahi etmemiştim. internette kahramanmaraş merkezli yazıyorlardı ama hatay'da da hissedilmiştir diye düşündüm sadece. akrabalarıma ulaşmaya çalıştım. ulaşıp konuştuklarımdan depremin şiddetini yavaş yavaş idrak etmeye başlamıştım. hemen tanıdıklarıma ulaşmaya çalıştım fakat birçoğuna ulaşamadım. kimi arasam ağlayarak konuşuyordu. "hiçbir yer kalmadı. her yer yıkıldı." diyorlardı. gün ağarınca hatay'ın içler acısı durumu da ortaya çıkmaya başlamıştı. maalesef anksiyete ataklarım olduğu için yardıma gidemedim ama günlerce yemek yemekten, şu içmekten, o buz gibi soğuk havada sıcak yatağımda yatmaktan yüksündüm. bugün tam bir yıl oldu ve acı hâlâ aynı. bu anonsu dinledikçe hâlâ ilk seferki gibi başımdan aşağı kaynar sular dökülüyor sanki.