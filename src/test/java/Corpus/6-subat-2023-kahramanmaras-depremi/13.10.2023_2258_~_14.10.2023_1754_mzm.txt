bendeki tesiri neredeyse ilk günkü gibi devam eden, her gece istisnasız aklımın bir köşesinden geçen, korkusunu ve acısını hâlâ içimden atamadığım karanlık gece.5 şubat akşamı şu an tam emin olamadığım, hafızamı ne kadar zorlasam da bulamadığım(az evvel maçkolikten baktığımda galasaray trabzon maçı olduğunu öğrendim) bir maç izlemek üzere kuzenimle ve eniştemle sözleşmiştik. o günün gündüzünde sürekli olarak canlı hava durumu radarlarını takip ederek geçirmiştim. çocukluğumdan beri kar yağışını ayrı bir sevmişimdir. ha yağdı yağacak, bir site yarım saate yağacak diyor, diğeri gece yağacak diyor.yağmasını isteyeceğim son kar olacağını bilemeden çocukça bir heyecanla kar yağışını bekleyerek geçirdim günü. nihayet yağdı da. bir önceki seneye göre az yağmıştı diye “keşke 3-4 gün aralıksız yağsa da tadını çıkarsak” diye söyleniyordum.bir önceki sene aşağı yukarı aynı tarihle yoğun kar yağışından dolayı yollar kapanmış, işe gidememiştik. şimdi diyeceksiniz bu kadar alakasız detay niye.. bu kısımları böyle detaylara boğmamın bir sebebi var.pazar akşamı biz maçı izlerken eniştem bir taraftan maçı izliyor bir taraftan da dışarı bakıyordu, kar yağışından yarın işin olup olmayacağını hesap etmeye çalışıyordu.10 dk'da bir muhakkak pencereden kar yağışına bakar, akabinde valiliğin sayfasını yenilerdi acaba herhangi bir tatil kararı çıktı mı diye..kar yağdı ama öyle ahım şahım bir kar olmayınca sabah iş olacağından artık emin olduk. gecenin sonuna doğru, saat 23.30 civarında eniştem “ulan keşke bir mucize olsaydı da yarın iş olmasaydı” diye bir cümle sarf etti, sesi hâlâ kulağımda çınlıyor.. her aklıma geldiğinde o geceye dönüp, o duayı etmesin diye enişteme yalvarasım geliyor..yaşanacak o felaketten habersiz o duaya amin dediğimi andan gece mide bulantısıyla uyandığım ânın arasını hatırlamıyorum. kuzenim ne zaman gitti evden, ne zaman yatağa geçtim, o arada ne yaşandı asla hatırlamıyorum. amin dediğimi hatırlıyorum ve duamın bir felakete dönüşeceği saniyelerde uyanmamı hatırlıyorum sadece.depremin kaçıncı saniyesine tekabül ediyor bilmiyorum. manyak bir şekilde başımın döndüğünü hissedip irkilerek uyandım. ilk 2 saniye “bne bu gece alkolü mü kaçırdım yine niye bu kadar midem bulanıyor” diye düşündüm. kusmaya kalktığım an gardıroptan gelen sesle ani bir şok haline büründüm..“o dolap o gıcırtıları nasıl çıkartıyor öyle ya? eski koca gemilerin susa dalgalanma sesi nasıl çıkıyor buradan?ben neden ayakta duramıyorum ki?”… bu hal ne kadar devam etti bilmiyorum ama bana sorarsanız 3 saat o şekilde dikilmiş dolabın sallantısına bakıyordum. bir süre sonra koşarak odamdaki balkona çıkıp dışarı baktım. gökyüzünü teslim almış o yeşil ışık, yerdeki kar tanelerinin rüzgarda sağa sola deli gibi savrulması, ya o koca binanın bizim binanın hemen dibinde işi neydi?amk beyni anca o zaman idrak edebildi bir deprem olduğunu.. yeşil ışıktan sonra ben dedim “tamam, bu gerçekten bir kıyamet..” yemin ederim o an ona inanmıştım. başka bir ihtimal veremiyordum. daha evvel de birkaç deprem sarsıntısı yaşamıştım ama bu deprem olamazdı, bu bir sarsıntı değildi. yer yırtılıyordu adeta..koşarak içeri geldiğimde karşı odadan o gece o duayı eden ve bizde misafir kalan eniştem ve diğer odadan kız kardeşim de koridora koşarak, sağa sola çarparak geldiler. en ufak mantıklı bir hareketimiz, düşüncemiz asla yoktu. olabildiğince hızlı bir şekilde bu koca gemiden kurtulmaktan başka bir şey düşünemedik.hatta kız kardeşim “yakup(erkek kardeşim) nerede” diye sorduğunda o bu gece eve gelmedi gibi alakasız, nereden zihnime geldiğini bilmediğim bir cevap verdim. tam o esnada kardeşim odadan çıktı geldi. direk kapıya yönelip, aşağı koşuşturduk.. telefon, araba anahtarı, ev anahtarı.. her şey içeride kalmıştı. ayakkabı bile giymemiştik.aşağı vardığımızda bizim haricimizde bir aile dışında kimse yoktu. herkes uykudadır hala diye düşünüp bağırmaya başladım. “deprem oluyor, uyanın deprem oluyor..”olduğu gibi karın içinde çıplak ayaklarla sağa sola bağırıyoruz deprem oluyor diye. bir taraftan bizim binaya bakıyorum, koca bina nasıl bu kadar kolay sallanıyor amk ya, ha yıkıldı ha yıkılacak..ilk 2-3 dk soğuğu hissetmedim bile. zaman geçtikçe üşüme başladı. arabanın kaputuna çıkıp oturdum ama nafile..insanlar aşağı paldür küldür inmeye devam ediyordu. herkes bir birine soruyor ne oldu, nerede oldu bu deprem.. sahi nerede oldu bu deprem? bir boktan haberimiz yok bizim. ne kadar büyük bir şey yaşadık hala bilmiyoruz. telefon yok, hiçbir şey yok.herkes bir il söylemeye başladı. her kafadan bir ses çıkıyor. “antep, maraş, malatya, elazığ,diyarbakır, bingöl, muş, adıyaman..” böyle uzayıp giden bir şehir listesi oluştu.antep'i ilk duyduğum an ne hissedeceğimi şaşırdım, ne düşüneceğimi bilemedim. o kadar korktum ki antep olmasından..benim telefona ulaşmam lazımdı.. koşarak girdim binaya. 3. kata ulaşmam 5 saniye sürdü galiba, ya da 5 saat bilemiyorum gerçekten. algı diye bir şey kalmamıştı. bizim kapıya geldim, taktım anahtarı çevirdim ama kapı açılmıyor. açamıyorum bir türlü. ne yapsam nafile. gerilip tekme atmaya başladım ama tık yok. son bir çare tekrar anahtarı çevireyim bir belki açılır diye taktım anahtarı, çevirdim tak diye açıldı.koşarak odama gittim, telefonu aldım 7-8 cevapsız arama, 5 tanesi antep'ten. içim bir rahatladı ki, o kadar hafifledim ki anlatamam asla.. kız arkadaşımı orada mı aradım, aşağıda mı aradım, aşağıya ne zaman nasıl indim hiç hatırlamıyorum. bir tek hatırladığım ona bir şey olmamıştı ve benim için herkes iyiydi o zaman..yemin ederim ben depremin gerçeğini ancak ikinci günde idrak edebildim. bir kaos vardı, herkes bir parçasıydı.. televizyonlar birer magazin programı gibiydi. sürekli birilerinin isimleri, sürekli farklı farklı yerlerden görüntüler.. aileyi, akrabaları, tanıdıkları hepsini servislere doldurup, akşam gitmemek için dua ettiğimiz iş yerine fabrikaya götürmeye çalışıyoruz bir yandan da nerede ne olmuş bakmaya çalışıyoruz ama nafile. o kadar çok şey yazılıyor, söyleniyor hangisi doğru bilemiyoruz.bizimkileri fabrikaya bıraktığımda depremin üzerinden 2 saat geçmişti.yakınlarımın güvende olduğundan kendimce emin olduktan sonra şehir merkezine döndüm. manyak bir trafik, bölgesel toz bulutları, sağa sola kaçışan insanlar, dükkanı açmış esnaflar, siren sesleri her şey iç içe geçmiş. ilk enkaza varmam depremin 3. saatlerine yakındı. ekipler intikal etmiş, enkazın çevresi bir hayli kalabalık. sürekli gelen “sessizlik” komutuyla susup bekliyorduk. o anlarım hepsine kalbimin atış seslerini duyuyordum.. bir süre sonra kalabalık o kadar artı ki ekipler dağılmamız konusunda bize telkinde bulundu. bazımız gitti, bazımız kaldı. enkazın altında kalanlar gibi..bulunduğum şehirde çok ciddi bir yıkıntı yoktu ve ekipler bütün enkazlara erkenden gelmişlerdi. inanılmaz geliyor değil mi? ben de şaşırmıştım sonrasında. o an olması gereken budur diye garipsememiştim ama diğer şehirlerdeki durumu görünce anladım ne kadar garip olduğunu.mecburen geri döndüm fabrikaya. ilk defa o zaman doğru dürüst bakabildim twitter'a. neler olmuştu öyle? herkes enkazın altındaydı adeta. herkes oradan bağlanmaya çalışıyordu hayata. çok garip lan. tonlarca beton yığının altında hayata belki de şans eseri yanına düşmüş telefonundan bağlanmaya çalışmak. amk binlercesi.. bir değil ki. okuyorum okuyorum, yeniliyorum sayfayı binlerce yardım çığlığı. inanmamak için elimden geleni yaptım. bu kadar kötü değildir, üst üste bindiği için bana öyle geldi diye kendimi avutmaya çalışıyorum.pes ettim en sonunda, interneti kapatıp fabrikada odama geçtim, mümkünse uyurum diye.. öncesinde kız arkadaşımla konuştum, eve geçeceğim illa diye diretiyordu. çünkü hava soğuktu, yağmur yağıyordu ve gidecek yeri yoktu. ne yapsam da ikna edemedim. ne oluyorsa olsun, ben eve gidiyorum deyip kapattı telefonu. ben de masama koydum kafamı belki biraz uyurum diye. o esnada bizim 3-4 çalışan girdi odama, gelip oturdular bilinçli bilinçsiz sorular soruyorlar, ben bilinçli bilinçsiz cevaplar veriyorum. ne kadar zaman geçti hatırlamıyorum, bir zaman sonra fabrikanın altına sanki koca bir dinamit koyup patlattılar.. dipten öyle bir ses geldi ki yerimden fırladım. müthiş bir korkuyla kaçmaya başladık dışarı. hepi topu 30-40 metre koşmuşuzdur ama öyle bir sarsılıyor ki adım atmak güç bela..aşağı iner inmez beş araba laf edip eve girmesin diye yalvardığım kız arkadaşımı aradım. ya da o beni aradı hatırlamıyorum. ağlıyordu ama ne ağlamak. korkusunu iliklerime kadar hissettim. en az onun kadar korktum. dışarı koş diye yalvardım resmen. tamam tamam deyip kapattı telefonu. bizim orada hengâme başladı bu sefer.. ağlamalar, korku bağrışları, dualar, kelime-i şehadetler.. hepsi iç içe karışmıştı. bir süre onun donukluğunda kalakaldım. ta ki kız arkadaşım ben dışarıdayım, çıktım diye arayana kadar. hemen antepte şantiyede kalan kardeşimi aradım (şantiye diye ısrlarla belirtme sebebim, o şehir hastanesinin prefabrik koğuşlarında kalıyordu. o yüzden deprem anında veya sonrasında aklım onda kalmadı) kardeşimi aradım, gidip onu alıp şantiye götürsün diye. o gece de fabrikada kaldık. sonraki sabah yakın çevremi köye götürmeye karar verdim mecburen çünkü fabrika olacak gibi değildi. sayı gittikçe artıyordu ve bizim elimizde köye imkanı varken köye gitmenin daha iyi olacağını düşündük. çıktık yola, 1.5 saatlik yolu 7 saatte gitttikten sonra vardık köye. evler kalabalık, herkes iç içe. ben, kuzenim, kardeşim eniştem diğer kuzenim bir odada uyumaya çalışıyoruz ama kimse uyuyamıyor. kalkıp yatağa oturup bir sigara yaktım. hemen peşi sıra onlar da kalkıp birer birer sigara yaktılar. “abi benim vicdanım rahat değil” dedim. uyuyamıyorum, biz kaçıp geldik buraya ama böyle değil ya, böyle olmamalı, bir şeyler yapmamız lazım dedim. onlar da benimle aynı fikirde olacaktı ki beni onayladılar hepsi. ne yapalım diye tartışmaya başladık. en son deprem bölgesine gitme konusunda karar kıldık. sosyal medyadan en çok nereye yardım lazımdır diye kestirmeye çalışıyoruz. en son adıyaman konusunda fikir birliğine vardık. sabah uyanıp erken saatte oraya gidecektik. sabah erken uyanıp hazırlanmaya başladık. bulabildiğim alet edevat ne varsa arabalara yükledik. gidip babamla da konuştum, maddi açıdan verilecek destekler konusunda bir öncülük etmesi için. bizim köyün bir grubu vardı, aylık olarak belirli bir paranın toplanıp olası ihtiyaç durumlarında harcanması için. oradaki parayla çadır alınsın diye ortak karara vardık. kimisi erzak yardımın mantıklı olacağını düşünse de deprem bölgesindeki eş dostun tavsiyesiyle çadırda hem fikir olduk. biz 3 araç yola çıkıp adımayana yola çıktık . yanımızda aramada kurtarmada kullanılabilecek jeneratör, kırıcı matkaplar, seyyar aydınlatmalar, kazma kürerler vs. adıyaman merkezine yaklaştıkça bir korku alıyor beni inanılmaz. bizi ne bekliyor orada? biz buraya gelerek acaba daha da yük mü olduk? herhangi bir şey bizden dolayı aksar mı? biz tam olarak ne yapacağız? bu sorularla adıyaman girişine 25 km kala başlayan trafiğe dahil oldum. 1 m ilerleyip duruyoruz adeta. adıyamana yaklaştıkça hâlâ gerçek olup olmadığından emin olmadığım ve ara ara alakasız yerlerde burnuma gelen o koku gelmeye başladı. tarif edemeyeceğim bir koku bu. acı bir tadı vardı sadece, onu tarif edebilirim bir tek.kapkaranlık bir şehir vardı karşımızda, üstünde beyaz dumanların yükseldiği, darma duman olmuş bir şehir..bir takım telefon görüşmesinden sonra mimar ve mühendisler odasının koordinasyon merkezinin organize sanayide kurulduğunu öğrenip oraya geçtik. bütün hengâme orada da devam ediyordu. genç insanlardan oluşan onlarca grup vardı. herkes bir şeyler için koşuşturuyordu. koordinasyon ekibine ulaştıktan sonra bir süre ne yapabiliriz diye konuştuk. bizde alet edevatların çoğunu oraya bırakma kararı aldık. onların arama kurtarma ekiplerine teslime edilecekti sabah. bizi de oradaki bir cem evine yönlendirdiler. esas yıkımın boyutunu bu cem evine doğru yola çıkarken gördük. inanılmaz bir tablo. dehşetin çok ötesi bir şey. bir tane bina ya, bir tane sağlam olmaz mı amk? hepsi mi yıkık dökük olur? orada yaşanan dehşeti yemin ederim iliklerime kadar hissettim. şu an yazarken bir bile ürperiyorum. o karanlıkta ilerlerken duvarının bir kısmı yıkılmış evdeki perdenin rüzgardan uçuşunu unutamıyorum amk. ben dışarıda sıcacık arabada, yanımda arkadaşlarımla, kuzenimle ve ailemin her bir ferdine hiçbir şey olmamışken o sokaklarda o dehşeti yaşamışsam o evlerdeki insanlar ne yaşadı lan? şu an ne yaşıyorlar? yaşayanlar..o küçücük çocuklar o korkuyla o saniyeleri nasıl atlattılar? ne aklım alıyor ne de kalbim..bize verilen konumda 18 dk görünen cem evine biz 2 saatte varabildik. her sokak enkazlar kapanmış, yol diye bir şey kalmamış, her yerde tıkanmış her şey.o korku ve dehşet koridoru nihayet varmıştı cem evine. yakılan ateşlerin başında toplanmış insanlar. romantik romantik yalan söylemek istemiyorum. bazıları gülüyordu. bazıları saçma sapan şeyler konuşuyordu. kıyafetlere, durumlara baktığımda onların bizim gibi tuzu kurular olduğunu anladım. garip geldi bana. o an için tabi. zira herkesin idare etme şekli farklı oluyor. neyseburada bir saat kadar oturduktan sonra üzerinde reflektörlü yelek olan iki kişi koşa koşa bulunduğumuz ateş başına doğru geldi. “kamyonet tipi arabası olan var mı?” diye sordu. bende vardı ama kendimi o kadar şartlamışım ki suistimalci birine denk gelme korkusundan dolayı “ne için lazım” diye sormuş bulundum. “3 sokak aşağıda ses alınmış, oraya gitmemiz lazım ama alet edevatlarımız sığmıyor arabaya” dedi. bende var dedim ve koşar adımlarla arabaya doğru gittim. bir kuzenim ve eniştem de geldiler peşimden. yükledik oradaki aletleri ve onların peşine takıldık. kapkaranlık 2-3 sokak geçtikten sonra yavaşladılar. ben de durdum arkalarında. her taraf enkaz ama hiçkimse yok sokakta. 2-3 kişiyi belirli belirsiz seçer gibiyim ama. aletleri indirmeye geldiklerinde sordum bunlara kimsiniz siz, gönüllü müsünüz diye. evet dedi, biz mardin belediyesi bünyesinde çalışıyoruz. 2 mühendis ve 4-5 itfaiye erinden oluşuydu ekipleri. takıldık peşlerine eşyaları yüklenip. enkaza vardığımızda ateş başında ısınmaya çalışan bir insan harici kimse yoktu sokakta. şok oldum amk. bu enkazda kalanların hiç mi seveni yok? nasıl bırakıp gittiler?ateşin başında ısınan adam, sesin alındığı iddia edilen binanın kapıcısıymış meğer. o dedi bize bina 8 katlıymış diye. içimden hassiktir dedim. 8 katlı bina nasıl 5 metrelik enkaz olabilir lan? akıl alır gibi değilkapıcı abi bizi enkazın tepesine çıkardı, “ses buradan geldi. bir defa afad gönüllü ekibi, bir defa da afad geldi daha evvel ama yaşam belirtisi yok deyip gittiler” dedi. binanın aşağı yukarı yapısını sordum adama. 4 daire üzeri bina dedi. merdiveni tarif etti. az buçuk oda bilgisi verdi. oradaki mardinli mühendis arkadaşlar tahmini bir rota belirlediler. tabya ortadan kırılmış ve kolonlar belirli bir örüntüde kırılmamıştı. haliyle herhangi nşr noktaya doğrusal ulaşmak imkansızdı. boşluk yoktu adeta. ilk hilti darbesi vurulduğunda, enkazda 11-12 kişiydik. üst üste binmiş beton yığınları sandığımdan çok ama çok daha zor kırılıyor, inanılmaz ağır ilerliyordu. her 10 dakikada bir içeride yaşama ihtimali olan kişileri düşününce nefesim daralıyordu. 3-4 saat uğraştıktan sonra 30 cmlik bir alan açıldı. tabi biz bu esnada yakalım 50 kişi olmuştuk. bir madenci grubu, 2 tane asker ve kocaeli(sakarya da olabilir) ülkü ocaklarından birkaç genç vardı enkazda. o kazıdan sonra gerçekten orada birinin canlı olduğu kesinleşince nereden geldiklerini görmediğim afad ekibi bizi uzaklaştırdı o noktadan. hemen 10 metre ileriye gidince devasa bir arama kurtarma çalışmasını olduğunu gördüm. 5-6 noktadan gayet profesyonel ekipler içeri girip çıkıyordu. biz gönülleri de oraya, yaşam belirtisi olan alanları sokmadılar ayak bağı olmayalım diye.o esnada madenci ekibinden bir abi gelip bizi çağırdı. düşe düşe onun yanına gittik. “burada biz gündüz ses aldık ama artık ses yok, yakın bir sesti bir türlü ulaşamadık” dedi. gösterdiği nokta binanın ya da doğru tabirle dairenin en dış cephesiydi. ufak bir aralık var ama müthiş dar bir alan. donatı demirleri sağa sağlandığı için geçit yok, onları kesecek alan da yok. kendimizle getirdiğimiz büyük demir makaslarıyla uzun uğraşlar sonucunda kestik o demirleri. bir yatağa ulaştık. tabyanın altında kalmış, ezilmiş bir yatak. ben o yataktan ne çıkar hiç hesap etmemişim de o yüzden o kadar cesurmuşum. o yüzden sağa sola o kadar kolay atabiliyormuşum elimi. yatağa vardığımızda yataktan sarkan bir el gördük önce. donakaldım.. bedenim değil ama zihnim donakaldı. bedenim hâlâ devam ediyordu ilerlemeye. yatağın bazasını kırıp çarşafı çekmeye çalışsak da nafile. hareket etmiyordu yerinden asla. diğer enkazda boşa düşen iş makinesi yetişti imdadımıza. bir süre kurcaladı oraları, baktık yatak hareket ediyor, artık çekebiliriz eş yordamıyla. durdurduk makineyi. yatağın döşeğini de kestikten sonra çarşafı 5-6 kişi çekince tablo netleşti orada. çok çok ağır bir koku sardı oraları. inanılmazı bir koku…maskeler takıp devam edecektik mecburen. o şekilde bırakılmazdı zira. biraz daha zorlayınca yatağı ilk cesedi net görmeye başladık. 35'li yaşlarda bir kadın, günlük giyiminde, başında kırmızı desenli bir eşarp. nasıl kolay tarif ediyorum değil mi? ilk defa ceset görmüyorum.. ama yemin ederim ben ilk defa bu kadar çaresiz ceset gördüm.kadını biraz çekip, yatağı iyice sıyırdıktan sonra aklımdan silemediğim o fotoğraf netleşti. 6-7 yaşlarında bir kız çocuğu… yüzükoyun annesine sarılmış küçücük bir çocuk. ne düşüneceğimi o anda bilmediğim gibi hala bilmiyorum. kelimelerle tarifi benim adıma çok zor. bu nasıl bir acıdır allahım?gelmiyordu ama yine amk yatağı. ne yapsak da ne etsek de olmuyordu. madenci abi ta ki çarşafı kaldırıncaya kadar… 3-4 yaşında bir çocuk daha… anne ile kardeşin arasına yüzükoyun o da. bazanın ortasına düştüğü için açılmıyordu aralık. aklımı kaybedecektim artık. madenci abinin çarşafı kaldırdığı an felaket filminden bir sahne olsaydı "hassiktir, bu kadarı da olmaz" derdim herhalde. ,evin geri kalanında kimse var mıydı, baba neredeydi bilemedim asla. biz bazayı kırınca içinden işçi yelekleri çıkmıştı, kendimce inşaat işçisi olduğunu düşündüm. muhtemelen iş dolayısıyla evde değildi. cansız bedenleri teker teker battaniyelere sarıp bize verilen ceset torbalarına koyduk. birilerini arayacağız ve gelip alacaklar diye düşünüyordum. bir süre bekledik cansız torbaların başında ama gelen giden veya soran olmadı. artık dayanacak takatim kalmamıştı. madencilere sordum, siz cesetleri kime teslim ediyorsunuz diye. "binaya yakın sokakların başına bırakıyoruz, günde belirli saatlerde ekipler gelip alıyor" dedi. dehşete düştüm resmen. onca yıkıntıya rağmen, gördüğüm onca şeye rağmen bu kadar çaresiz kaldığımızı düşünmüyordum. bu kadar yetersiz kalınacağına inanmak istememiştim. o an pes ettim. mümkün mertebe uzaklaşmak istedim oradan. enkazın az aşağısında ateş yakılmıştı. oraya gittim, oturdum. elim tutmuyordu, bir türlü eldivenleri çıkaramıyordum. mecburen elimi ağzıma götürdüm, ağzımla çıkarmaya çalıştım. aman allahım yine o koku. o kadar yoğun geliyorduki inanılmaz bir şekilde yaktı genzimi. bildiğin tadını aldım. yemin ederim tiksindim kendimden o an. sanki bütün olanların suçlusu benmişim gibi. o ana kadar da tuttuğum duyguları kontrol edemedim artık, hıçkıra hıçkıra ağladım. o karanlık sokakta belirli belirsiz enkaz silüetlerine gözüm takıldıkça durduramıyordum asla kendimi. bu nasıl bir felaketti böyle? yok olmuştu adıyaman. gerçekten yok olmuştu.sosyal medyada adı geçmiyordu o kadar, televizyonda hatay duyuyorduk, maraş duyuyorduk, malatya duyuyorduk ama adıyaman çok az geçiyordu. neden?ben bir süre ateşin başında kaldım öyle. ben enkaza geri dönemeyince bizimkiler de geldi oraya. saat gecenin 4'ü, uyku zaten hak getire, açlık sigaraya yenilmişti neyseki. bir tek su olsaydı belki biraz daha dayanırız diye konuştuk. o esnada thy'nin bir ekibi geldi. 5-6 kişiydiler. gelip oturdular onlar da. gelen yabancı arama kurtarma ekiplerine tercümanlık yapıyordu. perişan haldeydiler, 2. geceleriydi orada. tanık oldukları manzaraları anlattılar, diğer illerden arkadaşlarının onlara anlattıklarını anlattılar. her yer aynı durumdaydı. bu trajedi adıyamana özgü değildi. bir süre daha orada kaldıktan sonra pes ettik en son. cem evine geri dönme kararı aldık. belli belirsiz seçebilidiğim yoldan cem evine ulaşabildik sonunda. çoğu kişi bulabildikleri uygun yerlerde uyumaya çalışıyordu. arabalarda, cem evinde kurulan çadırlarda, cem evinin içinde..biz de arabamızda uyumaya çalıştık. hava buz gibi ama. uyuyabilmek imkansız. klimayı açıyordum, uyuyakalırım akü biter diye kapatıyordum. arabayı çalıştırıyordum, yakıt biter, bu hengamede yakıt bulamayız diye kapatıyordum. bizimkiler uykuya dalmıştı, bir tek ben kaldım öyle sersem sersem sağa sola bakan. tam gözlerim kapanıyor, dalacağım uykuya o allahın belası deprem uygulaması uyarı veriyor. irkilerek kendime geliyorum, bir yer yıkılıcak mı diye sağa sola bakıyorum. hareket yok neyseki. böyle böyle sabahı getirdim.sabah ilk iş koordinasyondaki arkadaşların yanına geçtik. günün planlaması yapılıyordu. bizimkilere sormuşlar işte "arama kurtarmaya dahil olur musunuz" diye, ekipteki mühendis sayısından olsa gerek. evet demişler bunlar da. evet diyenler gece bizimle gelmeyenlerdi. o manzaraya tanık olmayanlardı. o yüzden bu kadar kolay evet diyebilmişlerdi. gelip bana söylediklerine "yapamam" dedim. o kadar sağlam bir psikolojim yok benim şu an, gece gördüklerim daha karanlığın çarşafının altında az buz görünendi, bir de gündüz ben göreceklerimi öyle kolay kaldıramam dedim. mecburen orada gruplara ayrıldık. birkaçımız arama-kurtarmaya dahil oldu, birkaçımız köylere erzak yardımına dahil olduk. öyle dersler aldım ki uzun uzun yazmak istiyorum ama yapamıyorum. biz erzak yardımlarını yaparken, mahcubiyeti, kurnazlığı, çaresizliği, acımazsızlığı, doyumsuzluğu, korkuyu, utancı.. hepsini bir arada gördük. her resim farklıydı, her durum kendine özeldi. felaket ortaktı belki ama yaşattıklarının sonucu asla aynı değildi. 2 gün sürdürdük o erzak dağıtımını. adıyamanın birçok köyüne, birçok ilçesine gittik. yana yana köylerden o kadar farklı manzaralar çıkıyordu şaşırıp kalıyordum. bir taraf harap olmuş, diğer taraf dimdik ayakta. gelen yardım telefonların ilk 3'üne sorgusuz sualsiz gittik. kıt kanaat elimizdeki yardımları vermeye çalıştığımız insanların içinden seçerek aldıkları şeyleri görünce hayal kırıklığına uğradım ne yalan söyleyim. onların ihtiyacının olmamasına sevindim, zarar görmemelerine mutlu oldum ama yan köydekilerin ne durumda olduklarını bildikleri halde, ellerinde belirli imkanlar olmasına rağmen bu kadar seçici olmaları, sorgulamaları.. ne bileyim ya öyle kötü hissettim. buna hakkım var mıydı bilmiyorum. ahlaki olarak bunu değerlendirmeye kalksam işin içinden çıkamam. mecburen o duygularla devam ettik yola. bu durum beraberinde belirli soruları getirdi tabi. verilen adreste yıkım var mı yok mu, yardım daha evvel gitmiş mi gitmemiş mi? sormaya başladık tabi bunları. sosyal medyadan bulabilidğimiz numaralardan teyit alıyorduk ki bunun bize ciddi bir faydası oldu.mesela bir yardım talebi geldi köy için. bem köyün ismini twitterd'da arattım, oradan paylaşılan bir iletişim numarasını aradım. bir kadın açtı telefonu, durumu izah ettim. bana "sakın bu köye gelmeyin, 4-5 farklı yerden yardım geldi zaten buraya. iki defa yağma yaşandı. sizden ricam lütfen gelmeyin" şok oldum. bu kadın tek başına enkazdan çıkmış, annesini ve kardeşini kurtarmış biriydi. köyde yıkılan 3-4 ev vardı sadece. bize görüntüleri attı evlerin önünde kümelenmiş erzakların. bir şey diyemedim. diyemezdim de zaten, benim haddime de değildi, hakkım da yoktu değerlendirme yapmaya. yarın bizler evimize dönecektik, diğer şehirlerden insanlar daha az yazacaktı sosyal medyaya, bölgedeki durum popülerliğini yitirince yardımlar kesilecekti elbet. bu insanlar bunu ön görmüştü belki de. o günleri düşündüler elbet. haklıydılar. biz de haklıydık ama, çünkü elimizdeki erzak öyle ahım şahım değildi. aslına çok fazla erzak vardı ama o kadar hızlı tükeniyordu ki arkası bir kesilse binlerce insana hiç yardım gitmemiş olacaktı. bunun korkusundan dolayı, daha fazla insana ulaşabilmek için belirli filtreden geçirmek zorundaydık.3. gün, bazı durumlardan kaynaklı eve dönmek zorunluluğumuz oluştu. bizim köydekilerin biriktirdikleri parayla yaptırdıkları çadırları bekliyorduk. onları kurduktan sonra dönecektik artık mecburen. akşama doğru çadırlar ulaştı elimize. çadır bulmak müthiş zor bir şeydi. 40-45 civarı çadırı o araçta görünce baya şaşırdım. helal olsun diyebildim sadece. o çadırlar kime verilecek diye bir planlama yaparken ismini vermek istemediğim bir belediyeden bir telefon geldi, çadırları buraya getirin diye. nereden buldun bizi, nasıl haberdar oldun çadırlardan, telefon numarasını nereden elde ettin.. bunları öğrenemedik. ilk etapta mantıklı geldi o çadırları teslim etmek, çünkü öyle hadi çadırkent kuralım ile olacak bir iş değildi. muhtemel izinleri ve prosedürleri vardı. ama sonrasında vermekten vazgeçtik. gerek üslüptan gerekse de bizim orada kaldığımız süre zarfında yönetici kişilerin tavırları, ihmalleri, rahatlıkları geldi aklımıza. vermedik çadırları. orada gerekli prosedürleri tamamlamış, izinleri almış, altyapısını hazırlamış bir çadırkent denk geldi bize. çadırları alıp onlara teslim ettik. içimiz rahattı çünkü o çadırkentte kalmanın önkoşulu yoktu. bize sordular tanıdığınız, bildiğiniz, duyduğunuz ihtiyaç sahipleri varsa numaralarını bize verin, buraya taşınmalarına yardımcı olalım diye. bildiğimiz çoğu kişiyi aradık fakat nafile. herkes çadırı bulunduğu enkazın başına istiyordu. oradan ayrılmak istemiyordu. bu da mümkün olmadığı için yardımcı olamıyorduk o anda. duruma bağlı olarak çadırkente gelmek isterler diye numaraları paylaştık onlarla ve çıktık oradan.eve doğru yola çıkarken arabayı yine erzak kolileriyle, bir takım kıyafetlerle, hijyen ürünleriyle doldurduk. şehir merkezinde bir mahalle vardı. birtakım sebeplerden dolayı ihmal edilmişlerdi. kimse onlara yardım götürmemişti doğru düzgün. bu sebepleri elbette yazmak isterdim ama oluşabilecek algıdan kaynaklı gerek duymadım. bu ülkede kimlerin yok sayıldığı, kimlerin göz ardı edildiğini tahmin etmek çok zor olamasa gerek.biz o mahalleye girerken ciddi bir önyargıya kapılı kapıları kitledim. bir kişi arabanın bağajını açamaya çalıştı diye kitledim aslında. tam kitlediğim esnada karşıdan iri yapılı yaşlı bir amca geldi. pencereye doğru eğildi ve "emin ol 3 gece evvel buraya gelseydin seni başımın üstünde misafir ederdim. bulunduğum durumdan utanıyorum, bagajı açmaya çalıştık çünkü ekimizde avucumuzda hiçbir şey kalmadı. yoksa bir açgözlü hırsız değiliz" dedi. utancımdan kızardım resmen, başımdan aşağı kaynar su dökseler bu kadar olmazdı. hemen indim arabadan. "özür dilerim" diyebildim bir tek. o koca adam bana sarılıp öyle bir ağladı ki.. unutamam o anı. o çaresizliğin altında ezildim adeta. konuşamadım, sakinleştirecek bir cümle bulamadım. ne diyebilirdim ki? sadece ağlayabildim ben de.bizimkilerin diğer araçları da gelince bütün mahalle toplandı oraya, ayaklarında ayakkabı olmayan küçücük çocuklar vardı. ya amk küçücük bir çocuk yırtık çorabını saklamaya çalışıyordu. adıyaman gerçekten yıkılmış. allahtan arabada çocuk ayakkabıları vardı. yoksa ben dönemezdim eve. bin şükür o araba o ayakkabı vardı. hayatımda belki de ilk defa bir ayakkabıyı o kadar beğendim. ayakkbıyı aldığı gibi eve koştu. giymedi bile orada :)o iri yarı amca bizi yıkılmış evinin bahçesinde kendi imkanlarıyla yaptığı derme çatma çadıra davet etti bizi. çadırda soba kurmuş, sımsıcak olmuştu içerisi. ya da bana öyle geliyordu. kendi yaşadıklarına dair çok ufak konuşup kapattı konuyu. kaybettiklerini hatırlamış olacak ki göz yaşları süzüldü yüzünden aşağıya. bizi sordu, nereden geldiğimizi, ne için geldiğimizi.. numaralarımızı istedi sonra, bir defa ben size misafir olacağım ondan sonra da siz bana misafirliğe geleceksiniz dedi. hala arıyor arada. çoğu akrabası terk etmiş şehri, terk edemeyenlerle beraber konteynırkentte kalıyorlar. artık kalkma vakti geldi, tek tek sarılıp vedalaştık. bir çok temmeni dua ile çıktık oradan. eve doğru yola çıktık. bir tarafımız dönmek istemiyor asla. hele o çocukların tesiri o kadar büyüktü ki asla gelmek istemiyordum ama mecbur dönmek zorundaydık. istenmedik bir takım durumlar vardı evde. o yüzden dönüş yoluna koyulduk artık.yemin ederim hayatımın en zor günleriydi belki de. dedim ya çok cansız beden gördüm maalesef ama anne ve iki çocuğunun bende yarattığı tesir kolay kolay unutulacak gibi değil asla. çok daha fazlasını yazmak istedim. yazmaya çalıştım da ama sildim tekrar. bu kadarını yazmış olmaya bile şaşıyorum. her an unutmaya çalıştığım, her gece uyumadan evvel aklıma gelen bir şeyi bu kadar uzun yazmak beni aşar normalde..tek duam o dur ki; bir gün daha böylesi bir şeyin yakınından geçecek bir acıyla karşılaşacak kadar uzun yaşamam umarım..peşin edit: her şeyi her detayıyla yazmak istiyorum aslında. ilk cümleyi yazmaya başladığımda en ince ayrıntısına kadar yazacağımı düşünerek başladım aslında ama mümkün olamayacağını fark ettim. her şeyi yazarsam sayfalarca yer kaplar muhtemelen. ne benim dilim döner o kadarına, ne gücüm el verir her anını yaşamaya. ben bunları aslında kendime yazıyorum. ilk defa kendime anlatabiliyorum çünkü.