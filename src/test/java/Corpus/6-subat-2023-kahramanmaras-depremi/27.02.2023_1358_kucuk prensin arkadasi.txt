oğlumun muayenesi için hastanedeydim bugün, bir üniversite hastanesine gidiyoruz.orada ölçüm odasında çokça oyuncak var. yine o oyuncaklarla oyalanırken yanımızdaki hemşire bana seslendi sandım, bir adaşımla telefon görüşmesi yapıyormuş. velhasıl dikkatim oraya çekildi ve istemeden kulak misafiri oldum. karşısındakine; bir çocuk annemiz var maraştan gelen dedi. adaşım da benim gibi anlamamış olacak ki detay verdi, yok dedi anne, çocuk. 14 yaşında, 2 aylık çocuğu var maalesef diye devam etti.bu bilgiyi işleyemedi beynim, hemen kapadı kendini devam eden muhabbete. duymak, dinlemek, bilmek istemedim. 14 yaşında nasıl anne olur bir çocuk? çocuk anne ne demek ya? 13 yaşında hamile kalmış bu çocuk! allahım, neler yazıyorum ben de inanamıyorum! saatlerdir bütün hamilelik sürecini düşünüyorum. 31 yaşında hem fiziksel hem mental olarak yaşadığım sorunları düşünüyorum. sonra 13 yaşında nasıldım diye düşünüyorum. boğazım düğümleniyor. sonra deprem oluyor, o yavrunun yaşadığı çile yetmiyor bir de depremzede oluyor. bir çok ihtiyacı varmış, ne yapabiliriz dediğini hatırlıyorum hemşirenin. bebek bezi de dedi galiba. peki ya akıl sağlığı nasıl o çocuğun? kendi korkusunu atabildi mi ki bebeğiyle ilgilensin? bebeği derken kanlı canlı bir insandan bahsediyoruz tabi. oğlumun 2 aylık hali geliyor aklıma. her şeyimiz olmasına, anneanne ve babaanne desteğine rağmen ne kadar zorlandığımı hatırlıyorum. deprem gibi bir travmam da yoktu üstelik. ve kocaman kadındım, ne çocuktum ne de istenmeyen bir çocuktu oğlum. sahi, o çocuk nasıl hamile kaldı en başında? ya 13 yaşındaki bir çocukla nasıl bir mahlukat ilişkiye girer?ne aklım ne midem almadı bu duyduklarımı sözlük. neden böyle bir cehennemde yaşıyoruz biz?