bölgede yaşayan insanlar için; deprem soğukkanlılığın en çabuk kaybolabileceği olayların başında geliyor. bir sırt çantası hazırlayın, içerisinde mutlaka su, enerji veren basit birkaç gıda, telefon şarj etmek için gerekli ıvır zıvırlar ve bir küçük el feneri olsun.muhtemelen bu gece birçok kişiye uyku haram olacak. gece karşılaştığınız bir sarsıntıda kendinizi camdan atmayın, asla asansör kullanmayın. 1-2 saniye içinde olayı kavrayın ve kaçabileceğiniz ölçüde bir sarsıntıysa hızlıca dışarı çıkın, çıkamayacak durumdaysanız sağlam bir masanın altına girin.dolap gibi başınıza devrilebilecek şeylerin yanında uyumayın bu aralar. ailenize evde olmayacaksanız sizi nerede bulabilecekleri konusunda bilgi verin. iletişim kanalları direkt çöker. insanları kalpten götürmeyin. çocuklu bir aile iseniz çocuklarınızı bu 1-2 gece yanınızdan ayırmayın birlikte yatın, giyinik yatın. dışarıda olduğunuzda elektrik direklerinden, boyu sizden yüksek olan her şeyden uzak durun. buna insanlar dahil. olası atlama vakalarına karşı binadan çıktıktan sonra mutlaka yukarı bakın.mevsimin en soğuk dönemlerindeyiz. tekrar ediyorum giyinik yatın ve montunuz çıkarken ulaşabileceğiniz yakınlıkta olsun. afad ve akut un uygulamalarını telefonlarınıza indirin. sakın es geçmeyin ve indirin. olası bir arama kurtarma ekibi bölgeye ilk geldiğinde ses tarar. bu yüzden etraftaki herkesi susturur. umarım böyle bir olay yaşanmaz ama enkaz altında kalırsanız mümkün olduğunca ses çıkarmanız gerekecek. bunun için küçük bir düdük ya da metal bir parça yerinde olabilir. oksijen problemi yaşanmaması adına nefesinizi tüketmemeniz yerinde olur. tekrar ediyorum, kalın giyinin. bu havada hipotermi de insan öldürür.arama kurtarma ekipleri birden fazla odak noktasına sahip olacaklardır. ile bağlı afad ekibi koordine eder akut ve afad ı. sabırlı olmaya çalışın, evet çok çok zor ama sakin olmaya çalışın. travmaya ve kan kaybına sahip olmadığınızı düşünerek enkaz altında dikkat etmeniz gereken 3 şey var. susuzluk, soğuk ve oksijen yetersizliği. yemek olmadan 1 haftadan fazla yaşarsınız.