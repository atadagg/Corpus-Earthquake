unutmadığım ve asla unutmayacağım depremdir.günlerdir buradaki yazıları okuyorum. bir şeyler yazmak istiyorum, lakin kelimelerim bir araya gelmiyor, yazamıyorum. bu işin altından nasıl kalkılacak? bu kadar travma nasıl tedavi edilecek? giden canlarımız ne olacak, yakınlarını kaybedenler ne olacak? bir gün önce her şeyi olan bir insanın, ertesi gün hiçbir şeyinin kalmaması sorunu nasıl çözülecek? beklenen adana, malatya, bingöl, izmir, marmara depremlerinde aynı olayların tekrarlanmasına nasıl engel olunacak? düşünüyorum, bir cevap bulamıyorum. cevap zaman olsa, o kadar zamanın olup olmadığı bilinmiyor.21. günde hala insanlar "çadır istiyoruz, su istiyoruz." diye seslerini duyurmaya çalışıyor. bu insanlara nasıl hala bu devlet (anladık hükümet ile devlet aynı şey değil, devleti yöneten şu an akepe olduğuna göre insanlar devlet derken akepeden bahsediyor) yardım elini uzatamıyor. bugün tv'de adana bb başkanı zeydan bey'in konuşmasına denk geldim. "prefabrik ev kuracağız, valilik nereye kuracağını biz belirleyeceğiz dediği için hala valilikten haber bekliyoruz." dedi. particiliğiniz batsın! insanlar canlarını kaybetti. evlerini, arabalarını, işlerini kaybetti. insanlar sokaklarda, çadırlarda (bir çadırda 17, 18 kişi kalmaya çalışıyor) var ise arabalarında kalıyor. siz hala partizanlık yapıp bu insanlara yardım edebilecek kişilere izin vermiyor, onlara yardım elinin uzanmasını engelliyorsunuz. bu insanlar sizin yaptıklarınızı unutur mu?6 şubat itibari ile bu depremlerle ilgili o kadar çok skandal davranışlar sergilendi ki insan daha şaşırmam diyor, yine şaşırıyor. bugünün skandalı kızılay'ın çadırları ahbap'a para ile satması. ya kızılay sen niye varsın, senin kuruluş amacın ne? afet zamanı vatandaşa hemen ulaşması gereken bir kurum, bünyesinde bulunan çadırları depremzelere sıfır ücret ile hemen ulaştırması gerekirken ahbap'a bu çadırları para ile satmış. ahbap, para ile aldığı bu paraları depremzedelere ulaştırmış. abhap'a parayı veren kim? vatandaş. depremden sonra iban verip vatandaştan para isteyenler kim? kızılay, afad. vatandaştan para dileniyorsunuz, sonra bu paralar nereye gidiyor belli değil. çadır satmak nedir ya, bunun izahatı yok.televizyon yayınları normale döndü. diziler, filmler vs. sadece haber kanallarında depremden bahsediliyor. o da eski etkisinde değil. ee ne oldu şimdi? bu depremler olmadı mı? resmi makamlara göre 45000 kişi ölmedi mi? bu sayının daha fazla olduğunu hepimiz biliyoruz. hiçbir şey olmamış gibi mi davranacağız? hayat devam ediyor mu diyeceğiz. arkadaşım, bu üstünü kapatabileceğiniz bir olay değil. insanlar yok oldu. orada bir katliam oldu. "ben yapmadım, deprem yaptı." diyerek bu işten sıyrılamazsınız.depremzedeler ve bölge ile ilgili gerçek haber yapan tüm kanallar ceza yedi. bunu yapan kim? akepe. aman ülkenin geri kalanı uyanır, "bunlar iş yapmıyor." der falan. btk, kafasına göre ekşi sözlük'ü kapattı. neden? çünkü depremzedelere yardım etmek istiyoruz, onlara ses oluyoruz. depremde yaşanan tüm skandallar burada gündeme geldi, insanlara duyuruldu. bu da akepelilerin zoruna gitti. onlara göre kimse konuşmasın, herkes a haber izlesin.susmam, arkadaşım! gerçeği görüp de kafamı diğer tarafa çevirirsem, karaktersiz olurum. o insanlar ilk üç gün enkaz altında inim inim inler, "beni kurtarın!' diye bağırırken afad'ın yetersizliği yüzünden yok oldu. bunu nasıl dile getirmem? susmam, çünkü benim vicdanım var. aynaya bakabilecek yüzüm olmalı.