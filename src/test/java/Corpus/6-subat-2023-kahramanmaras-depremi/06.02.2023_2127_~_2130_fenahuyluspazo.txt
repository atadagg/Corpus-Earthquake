gerçekten korkunç. cumhuriyet tarihinin en büyük depremini geçtim, en büyük felaketi belki de. art arda iki adet çok büyük ve yüzeye yakın olup toprak yapısı itibariyle son derece yumuşak bölgelerde gerçekleşmesi nedeniyle büyük yıkıma yol açan depremler bunlar. yıkıma uğrayan bölge, almanya'nın yüzölçümünün neredeyse yarısı kadar. bu kadar büyük bir alana, yıkılmış binlerce eve profesyonel kurtarma ekibi göndermek de, iş makinesi iletmek de, parça pinçik olmuş yollardan yardım götürmek de imkânsıza yakın. ne yazık ki belirli bölgelerde insanlar tek başlarına. ne yazık ki yapılacak bir şey de yok. eline kazma alıp gitsen, enkazı kaldıracak koca koca vinçler olmadan hiçbir şey yapamazsın. o yüzden seferberlik talepleri de ne kadar anlamlı, bilemiyorum açıkçası. insanlar ihmal var, japonya şunu bunu yapıyor filan diyor da bu japonya'daki depremler okyanuslarda ve çok derinlerde gerçekleştiğinden ana karayı aslında o kadar da sallamıyor. zaten japonya'daki depremlerdeki ölümler ekseriyetle tsunamidendir bu nedenle. orada 25 kilometre derinlikte olan 9 şiddetindeki depremden, burada 7.8 şiddetinde olan ama yüzeye sadece 7 kilometre mesafedeki deprem çok daha şiddetli oluyor. elbette ki yapı stokunun eskiliği, binaların yönetmeliklere uygunluk durumları ve saire bilhassa doğuda sıkıntılı, bizzat biliyorum. ama bu gerçekten bambaşka bir felaket. üst üste iki depremin bu kadar yüzeye yakın, yumuşak toprakta, gece vakti ve kış günü olması, felaketi daha da katlayan bir şey.bir gün uyandık ve aklımızda hiçbir şey yokken başımıza işte bu afet, işte bu bela tesadüf etti. dünyadaki en büyük nimet, belasızlıktır. yani insanın sıhhat ve afiyette olmasıdır. fakat insan, bunların kıymetini bilemez. ancak bunları yitirince bir şeyleri anlar. hâlbuki her zaman beterin beteri vardır. mamur etmekle övündüğümüz şehirlerimizin aklımızda hiçbir şey yokken alt üst olması işten bile değil. peki buna karşı ne yapılabilir? türkiye'de yıllardır salakça bir muhabbet dönüyor. beton ekonomisi, inşaat ya rasulallah, rantiyecilik, deprem toplanma alanlarının yağmalanması filan... kentsel dönüşüme vurgunculuk filan diyen kafalar... bu ülkenin elinde avucunda ne varsa betona, yola, binaya, eve yatırması gerekiyor dediğimizde kabul etmeyenler... şimdi ise ne kirada oturacak ev bulunuyor ne de sağlam bina memlekette. bu ülkeyi yıkıp bir daha yapmak lazım diye ben yıllardır söylüyorum. bizim jeoloji profesörleri de bunları söylemekle övünüyor, işte deprem olacağını biliyormuş da filan. e onu babam da biliyor, sen bu kentsel dönüşümü nasıl bir finansal modelle kısa sürede yapabileceğini anlatsana biliyorsan. deprem olacakmış, allah allah. peki sen kentsel dönüşüme rant mant derken bunların nasıl yapılacağını düşünüyorsun? hem olanı tenkit et, hem hiçbir fikir üretme, sonra da ben demiştim de.türkiye'nin gündemi bu olmalıdır: kentsel dönüşüm. şehirlerin yıkılıp yeniden yapılması. bunun nasıl yapılacağı. öyle "ben deprem olacak dedim"le olmaz bu işler. ben de söylerim orasını. sen bunlara rant diyerek, beton ekonomisi cart curt diyerek nasıl yapacaksın bu dönüşümü, onu anlat madem.o "yağmalanmamış" deprem toplanma alanlarının yarısında ne battaniye var ne bir tas çorba ne de bir çadır. keşke avm olsaydı da insanlar başlarını sokabilecekleri bir yer bulsalardı bu soğuk kış günlerinde, karda kışta.kıssadan hisse: keyfi, sıhhati ve hatta yaşamı işte bu kadar pamuk ipliğine bağlı mahlûklar olarak acziyetimizi kabul ile hâlimizi düzeltmeye çalışmalıyız ki, göklerden merhamet görelim.rabbim hepimize sıhhat ve afiyet, yaralılara şifa versin. vefat etmiş şehitlerimize rahmet, yakınlarına sabır eylesin. idarecilere feraset ve akıl verip sorumluları da kahretsin.evet, başa gelen bir musibet karşısında direnecek imkânı olmayan, ani ölümle karşılaşan her mümin şehittir. şehadetin mertebeleri vardır. en üstünü, din ve iman uğrunda bilinçli olarak canını düşman karşısında vermektir. fakat musibet ve belaya uğramak da insanı şehit eder. zira günahlara kefaret olur. allahualem.