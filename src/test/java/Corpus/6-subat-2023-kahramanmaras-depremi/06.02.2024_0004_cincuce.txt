bir yıl önce bugün, sabaha karşı nedensizce uyanmış, uyku tutmamasından ötürü de sözlüğe bakayım derken görmüştüm bu başlığı. ve daha nicesini.yataktan fırladığım gibi hazırlanmaya başladım çünkü kötü şeyler olduğu belliydi. saat 05:00 gibi hatay'a doğru yola çıktım. doğru düzgün kıyafet dahi almamıştım yanıma.vardığımda gördüklerim, en distopik filmleri bile gölgede bırakacak manzaralardı.insan, orada olmadan, olanları anlayamıyor.taş üstünde taş kalmamıştı.bir enkazın başına gittik ekipçe. vatandaşlar birini çıkarıyorlardı. sağlık konusunda müdahalede bulunduk. o esnada başka bir enkazda benzer çalışma vardı. dağıldık. her birimiz bir enkazın başına geçtik. kimi zaman daracık yaşam koridorlarından girip depremzedeye damar yolu açıyorduk, kimi zaman da molozları kaldırmaya çalışıyorduk.aklıma geldikçe kötü hissediyorum.öğlen vakti olan depreme enkazda yakalandım. hayatımda bu kadar korktuğumu hatırlamıyorum. dışarıda yağmur yağıyordu. etraf çamur. ben bir enkaz başındayım. apartman tam yıkılmamış. ilk üç kat çökmüş, diğer iki kat duruyor. ama allah'a emanet duruyor.başımıza yıkılmadığı için çok şanslıyım çünkü bırakın enkazdan ayrılmayı, ayakta dahi duramıyorduk. olduğumuz yere çöküp başımızı korumaya çalışıyorduk. kaç saniye sürdüğünü bilmiyorum ama bana saatlerce devam etmiş gibi geldi.orada kaldığım 3.5 ay boyunca 8 kişiyi enkazdan canlı çıkardık.yüzlerce insanı ceset torbasına koymak zorunda kaldık.sayısını hatırlayamadığım kadar çok insanla konuştuk. ihtiyaçlarını belirledik.antakya'nın girilmedik en küçük sokağı dahi kalmadı. her yerini karış karış gezdik.bir yıl geçti üzerinden.ama bana göre dün gibiydi.