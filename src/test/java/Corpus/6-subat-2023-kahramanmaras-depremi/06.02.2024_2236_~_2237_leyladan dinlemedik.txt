deprem illerinden biri memleketim, biri babamın memleketi, biri de bütün arkadaşlarımın, aile dostlarımızın, eşin dostun yaşadığı memleket. hayatımda kim varsa, neredeyse hepsi bu illerden. ve ben herkesten 3500 km uzaktayım. gece annemin telefonuyla uyandım, deprem oldu diye ağlıyordu. sonraları bu telefonun ne kadar değerli olduğunu anlayacaktım. annene bişey olmadıysa tüm sorunlar çözülür çünkü.o günden sonra ben bir ay hayatımda kim varsa yaşıyor mu diye öğrenmekle uğraştım. burada, çok uzakta olduğum için benden başka herkes normal hayatını yaşıyordu, benim için o bir iki ay rol yapmak çok zor gelmişti. bir an önce işim bitsin de eve gideyim diyerek geçti o dönem. şimdi belki unuturum demiştim, bir yıl geçmiş sonuçta, ama hiç öyle değil. üç gündür ne yemek yiyebiliyorum, ne bişey yapabiliyorum. artık telefonumun sesini kapatmadan uyuyorum, ve gece çalan telefonlardan çok korkuyorum. çünkü ne kadar allah yaşatmasın deseniz de, yaşatacak, ve o allahtan üstün gördüğünüz sayesinde çok daha fazlası ölecek. sebep olanların aynı acıyı yaşaması dileğiyle.