depremde yaşanılan acıların tarifi maalesef zor, empati kurmak bile zor. insanlarımızın yaşadığı ve hissettikleri bunlar... pek çok kişi kurtulabilirdi ama olmadı. soğuktu, ayazdı, buz gibiydi enkazlar... enkazdan ses geliyor ama bir şey yapamıyorsun. elinden bir şey gelmiyor. sevdiklerin enkaz altında birilerinin gelmesi gerekiyordu, birileri bir şey yapmalı ama kimse yok, yok!o kalın beton yığını nasıl üstlerinden çıkar? iyiler mi? allahım lütfen iyi olsunlar.en kötü acı bu diyorsun ama ses kesilince yüreğinde buruk bir acı, yüreğinden bir şeyler eksilmiş gibi, o beton yığını yüreğini kesip gidiyor. bir kaç gün sonra cenazeyi çıkarınca hiçliğe düşüyor insan, sanki hiç bir şey yok. her şey önemini yitiriyor. manası olan her şey manasızlığın çukuruna düşmüş gibi...cenazeni mezarlığa götürüyorsun kendi aracınla o yol sonsuzluğa uzuyor, bitmiyor. derin bir karanlığa düşmüş gibi...mezarlık gömülmeyi bekleyen cenazelerle dolu, ama sanki kimse yok sadece sen ve cenazen.mezara kendi elinle koyuyorsun sevdiğini, yüreğini. kocaman oluyor o yürek. boğazında bitiyor o yürek. nasıl koyarım o mezara yüreğimi, nasıl? aklım almıyor, zihnim duruyor, zaman duruyor...yaşadıklarımız(bkz: #150306748)acılar(bkz: #149149243)derin acılar(bkz: #155138165)en acı hikâye(bkz: #161193564)depremde öğrendiklerimiz(bkz: #155348181)